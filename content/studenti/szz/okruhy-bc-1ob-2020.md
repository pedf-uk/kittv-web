+++
title = "Okruhy SZZ Bc 1obor" 

[extra]
heading = "Okruhy ke státní bakalářské závěrečné zkoušce oboru Informační a komunikační technologie"
+++

## jednooborové studium

*Platné od 1. 9. 2023*

Student si u SZZ vylosuje z každé ze dvou oblastí po jedné otázce.

# Oblast I - Informační a komunikační technologie

## Technické vybavení počítačů, elektronika a elektrotechnika
1. **ARCHITEKTURA A KONSTRUKCE POČÍTAČŮ** – základní pojmy, druhy výpočetních systémů, přehled, vývoj a historie; von Neumannovo schéma výpočetního systému x Harvardská architektura (porovnání, rozdíly); sběrnice (BUS), řadič (CONTROLLER); mikroprocesory, architektury CPU; základní deska, čipové sady; rozhraní, typy a režimy komunikace.
2. **PAMĚTI** – rozdělení pamětí počítače, druhy, specifika; funkce a principy činnosti; vlastnosti pamětí – specifikace a fyzické uspořádání, parametry; možnosti využití jednotlivých typů; specifikace jejich rozhraní; externí paměťová média; způsob záznamu, fyzické provedení, čtecí/zapisovací zařízení, mechaniky; přístup do paměti, způsoby uložení záznamu.
3. **ZAŘÍZENÍ VSTUPU A VÝSTUPU** – druhy, základní charakteristiky a činnosti V/V zařízení; bloková/znaková zařízení; funkce, vlastnosti, principy, konstrukce, možnosti zařízení vstupu a výstupu; rozhraní, zapojení, kabeláž, konektory, napájení/nabíjení.
4. **ČÍSLICOVÉ OBVODY** – booleova algebra, logické funkce a hradla, základní typy kombinačních a sekvenčních logických obvodů

## Počítačové sítě a operační systémy
5. **TAXONOMIE POČÍTAČOVÝCH SÍTÍ A DATOVÁ KOMUNIKACE** – definice základních pojmů; rozdělení datových sítí; topologie sítí – využití a vlastnosti; referenční model OSI/OSI, síťová architektura TCP/IP – popis jednotlivých vrstev modelů; funkce, principy, rozhraní.
6. **PŘÍSTUPOVÉ METODY, SMĚROVÁNÍ A VÝPOČETNÍ MODEL** – přístupové metody – řízení přístupu v drátových a bezdrátových sítích; směrování – funkce síťové, transportní a aplikační vrstvy. Unicast, broadcast, multicast. Adresace v sítích TCP/IP, veřejné a privátní adresy, DHCP. Vývoj výpočetního modelu – centralizovaná a decentralizována správa, model klient–server. DNS.
7. **INTERNETWORKING A ETHERNET** – internetworking, propojovací prvky, propustnost sítě, přenosový výkon, přenosová média a síťové rozvody; standardy Ethernet 802.3 (10/100/1000 Mbit); standard IEEE 802.11 (a/b/g/n); 802.x – druhy a typy rámců, techniky směrování, přístupové metody; Asymetrické a symetrické xDSL (ADSL, VDSL, SHDSL). Konfigurace TCP/IP, navazování a ukončování spojení v TCP. 
8. **OPERAČNÍ SYSTÉMY OSOBNÍCH POČÍTAČŮ** – základní pojmy a orientace v problematice; rozdělení operačních systémů podle různých hledisek; charakteristika a základní vlastnosti jednotlivých typů operačních systémů; virtuální paměť – princip funkce (cache, RAM, pevný disk, swap). MS-DOS a klony, Windows – základní charakteristika a vlastnosti; znaková a bloková zařízení (označení, použití); souborový systém, adresářová struktura, cesty; princip mazání a obnovení souborů; interní a externí příkazy – přehled, syntaxe, použití; dávkové zpracování – Batch Processing, systémové proměnné.
9. **UNIX, LINUX** – základní charakteristika, vlastnosti, historie; Jádro operačního systému, jeho parametry a konfigurace; shell – druhy, nastavení; souborový systém, adresářová struktura, práce se soubory a adresáři; regulární výrazy; příkazy pro práci se soubory a adresáři; řetězení příkazů a přesměrování standardního vstupu/výstupu; uživatelé a práva v unixovém prostředí, související příkazy; filtry; editor vi; scripty v Unixu. Nastavení sítě. Administrace uživatelů.
## Zpracování dat a informací prostředky ICT
10. **INFORMATIKA A INFORMATIZACE** – informace jako pojem; zpráva, informace, data; přenos informace a entropie; komprese (bezztrátová komprese, např. Huffmannovo kódování, RLE, LZW, LZ77, LZ78) a uchování dat; samoopravné kódy.
12. **TEORIE KONEČNÝCH AUTOMATŮ** - konečný automat a jeho definice; Moorův a Mealyho automat; strukturální a funkční podobnost automatu; redukce automatu; Karnaughova mapa; abstraktní model počítače - von Neumannovo schéma, Turingův stroj.
13. **ČÍSLICOVÁ TECHNIKA A MODULY OBVODŮ** – Booleova algebra a základní axiomy, aplikace logickými hradly a dalšími elektrotechnickými prvky; logické signály, vztah mezi analogovými a číslicovými signály, převodníky, klopné obvody.
14. **UMĚLÁ INTELIGENCE A EVOLUČNÍ TECHNIKY** – neuronové sítě, neuron, perceptron; učící se algoritmy, strojové učení. Genetické algoritmy - populace, gen, chromozom, křížení, mutace, výběrové metody. Aplikace neuronových sítí a evolučních technik - optimalizační, predikční a klasifikační úlohy; problematika umělé inteligence.

# Oblast II - Programování a aplikace výpočetních systémů

## Algoritmizace a programování
1. **ALGORITMUS** - vlastnosti, resp. požadavky na algoritmus, základní algoritmické konstrukce - charakteristika a princip, způsoby vyjádření algoritmu (diagramy, …), program, programové konstrukce (vztah k algoritmickým konstrukcím); pojmy syntax a sémantika;
2. **DATOVÉ TYPY A OPERACE** - Proměnná; datové typy a základní a složené (pole), podstata existenxce datových typů, přípustné operace, operátor, priorita operátorů, přetypování, velikost typu, základní typy a jejich bitové vyjádření (celočíselný a znakový typ);
3. **OBJEKTOVÉ PROGRAMOVÁNÍ** - základní pojmy OOP (třída, objekt, konstruktor, metoda, vlastnosti, přístupová práva, dědičnost); význam dědičnosti; polymorfizmus; Základní datové struktury (fronta, seznam, zásobník, strom);
4. **DATA A DATOVÉ STRUKTURY** - deklarace, konstanta a proměnná, datový typ; datové typy implementované - jednoduché a strukturované (složené), datové typy abstraktní, ukazatel a implementace proměnné v paměti;

## Počítačová grafika a multimédia
5. **TEORETICKÉ ZÁKLADY POČÍTAČOVÉ GRAFIKY** – vývoj, význam a oblasti zpracování grafických informací na počítači; aplikace počítačové grafiky; zpracování grafické informace, specifika technického a programového vybavení pro zpracování grafiky; fyzikální a percepční vlastnosti světla, jas, odstín, sytost, světlost, barevná teplota; pojem barvy, vnímání světla zrakem, rozlišovací schopnost oka, vnímání jasu, vnímání barev, chromatický diagram, gamut lidského vidění, způsoby vyjádření odstínu barvy, barevné modely, hlavní druhy barevných modelů, ICC profily.
6. **GRAFICKÁ DATA A PARAMETRY DIGITÁLNÍHO OBRAZU** – druhy a zdroje grafických dat; metody popisu grafických dat, metoda rastrového popisu, metoda vektorového popisu; bitmapová data, barvový atribut, barevná hloubka, bitový atribut; vektorová data, grafická primitiva, popis objektů, rasterizace; reprezentace obrazu, digitalizace, kvantování, vzorkování, vzorkovací metody, alias a antialiasing; rozlišení obrazu, rozlišovací schopnost, interpolace; velikost obrazu, barvy, transformace barev, dithering; prahování, prahování v matici, půltónování, rozptylování;  jas obrazu, histogram, gamma, transformace jasové stupnice, datový objem.
7. **GRAFICKÉ SOUBORY A FORMÁTY** –  grafické soubory, grafické formáty, struktura grafického souboru; druhy a vlastnosti grafických formátů, oblasti aplikace; komprese dat, hlavní druhy kompresních algoritmů, charakteristiky a vlastnosti standardních kompresních algoritmů užívaných v počítačové grafice; rastrové (bitmapové) formáty, vektorové formáty, metaformáty; úprava a konverze grafických souborů.
8. **TVORBA A ZPRACOVÁNÍ GRAFIKY** –  technické a programové vybavení pro tvorbu a zpracování grafiky; získávání grafických dat, světlocitlivé snímací prvky, skenery 2D, skenery 3D, digitální foto; programy pro tvorbu a zpracování grafiky, monitory, projektory; tisk, rozlišení při tisku, barevný tisk, tiskárny 2D, tiskárny 3D.
9. **ZVUK** - Zvuk a jeho fyzikální vlastnosti; elektrické zpracování zvukového signálu (přenosy, útlum, filtry, zesilovače, korekční a výkonové zesilovače); zpracování signálu na PC (A/D a D/A převodníky); zvuková data (zvukové formáty, signály a průběhy, šum, měření zvuku, grafická znázornění, decibely); technická zařízení a prvky pro práci se zvukem, vlastnosti a použití (elektroakustický řetězec a jeho prvky, propojování zařízení, poslechové prostředí).
10. **MULTIMEDIA, VIRTUÁLNÍ A ROZŠÍŘENÁ REALITA** – základní pojmy: multimédia, grafika, video, zvuk; princip digitálního videa; charakteristika složek multimediálních systémů; formáty digitálního videa a zvuku, jejich dělení, specifikace a historický vývoj; principy a druhy komprese audio a video signálu; principy a technologie virtuální a rozšířené reality,
11. **TVORBA A ZPRACOVÁNÍ MULTIMÉDIÍ** – druhy a vlastnosti multimédií a jejich uplatnění, zdroje multimediálních dat, forma a způsoby prezentace multimediálních dat; technické a programové vybavení pro tvorbu a zpracování multimediálních aplikací, technické aspekty pořizování a zpracování digitálního videa; formáty videa z hlediska použití; proces tvorby audiovisuálního díla.

## Databázové a informační systémy
12. **DATABÁZE** - databázové systémy, datové modely a struktury – popis klíčových přístupů ke zpracování dat v historickém přehledu; datové struktury – výčet a příklady výskytu; datové modely a jejich aspekty; modelování databáze – význam a postup; konceptuální a fyzické schéma databáze; kardinalita a parcialita vztahů; normalizace databáze – účel normalizace, normální formy;
13. **SQL** – skupiny příkazů DDL, DML, DCL; příklady klíčových příkazů pro záznam, změnu a odstranění hodnot; dotazy pro vypsání struktury a sady záznamů; spojování tabulek, agregační funkce a vestavěné funkce; vytváření pohledů, procedur a funkcí; práce s triggery; ovládání a princip databázových transakcí; nastavení práv pro přístup do DB, úrovně omezení.

## Webové technologie
14. **TVORBA WWW STRÁNEK** – technologie pro tvorbu www stránek a jejich možnosti; validační W3C standardy; jazyk (X)HTML – struktura a syntaxe kódu, zápis parametrů; struktura www dokumentu – strukturální značky; formátování obsahu www stránek; interaktivní komponenty HTML jazyka, metody přenosu dat; design WWW stránek – kaskádové definice stylu; CSS selektory, CSS vlastnosti pro design a pozice prvků, provázání se zdrojem stránky.
15. **PROGRAMOVÁNÍ WWW NA STRANĚ KLIENTA** - možnosti programování www aplikací na straně klienta, způsoby zápisu skriptu do www stránek, syntaxe a vlastnosti jazyka JavaScript, události stránky a jejich odchycení skriptem; objektová struktura stránky (DOM), vestavěné objekty jazyka, vlastní objekty; JS knihovny a jejich specifika; asynchronní metody přenosu dat (AJAX).
16. **VÝVOJ WWW APLIKACÍ** - design a architektura www aplikací, technická a funkční specifikace; verzovací systémy; jazyk UML; šablonovací systémy a jejich principy
