+++
title = "Zahraniční studia" 
weight = 2

[extra]
heading = "Možnosti zahraničního studia pro studenty a doktorandy KITTV a přijímání zahraničních studentů"
nav_left = true
nav_title_left = "Zahraniční studia"
icon = "ri-earth-line"
color = "#8FBCBB"
+++

Katedra informačních technologií a technické výchovy (KITTV) PedF UK
Praha spolupracuje na výměně studentů s mnoha zahraničními partnery.
Nejbohatší taková spolupráce je z důvodů minimální jazykové bariéry
navázána se Slovenskem, ale existuje mnoho dalších aktivit. Oficielní
dohody o výměně studentů byly uzavřeny též s Holandskem, Řeckem,
Tureckem a další se připravují. Studenti vyjíždějí a jsou recipročně
přijímáni dokonce i z tak vzdálených zemí, jako je např. Mexiko. Přehled
hlavních programů, v jejichž rámci se zahraniční spolupráce realizuje,
následuje:

## Socrates Erasmus 
**od 2.ročníku do ukončení studia** 

Obsahem je realizace části studia na zahraniční škole. Minimální délka pobytu 3 měsíce. 
Studenta vysílá příslušná katedra na základě dohody s cílovou organizací. Součástí je vždy 
podrobný studijní plán s měřitelnými a kontrolovatelnými výsledky. 

Bližší podrobnosti na stránkách agentury Socrates - [http://socrates.cz/](http://socrates.cz/).

 Katedra KITTV přijímá pouze zahraniční studenty schopné absolvovat výuku v českém jazyce. 
Vyjimku tvoří doktorandi s individuálním učebním plánem, kteří mohou výuku absolvovat v angličtině, němčině či španělštině. 

## Socrates Comenius 2.2B 
**od 3.ročníku do 1 roku po ukončení studia** 
 
Asistentský pobyt na cizí škole 
za účelem zdokonalení se ve 
znalosti cizích jazyků. Program 
určen výhradně budoucím učitelům, 
kteří budou cizí jazyk učit přímo 
nebo v něm budou učit jiný 
předmět. Délka pobytu 3 -- 8 
měsíců. Žádost se podává 
prostřednictvím Oddělení pro 
zahraniční styky (potvrzuje 
rektor). Schvaluje a bližší 
podrobnosti podá agentura 
Socrates - [http://socrates.cz/](http://web.socrates.cz/) 


## Mezi-univerzitní dohody 
**omezení dáno konkrétní dohodou**

Specifické programy postavené na 
konkrétní spolupráci určitých 
pracovišť -- často reciproční 
výměny studentů či doktorandů. 
Zapojit se lze nejsnáze 
prostřednictvím bližší spolupráce 
s příslušným pracovištěm. Bližší 
podrobnosti na stránkách Oddělení 
pro zahraniční styky fakulty - 
<http://www.pedf.cuni.cz/zahrodd/obecne.php?src=studenti> 


## Programy MŠMT 
**omezení dáno konkrétní smlouvou** 


Programy realizované na základě 
mezinárodních smluv na vládní 
úrovni. 

Zajišťuje Dům 
zahraničních služeb MŠMT - <http://www.dzs.cz/> 

## Fulbrightova nadace 
**absolventi bakalářského studia**

Prestižní stipendia pro 
magisterské nebo doktorandské 
studium na amerických vysokých 
školách - <http://fulbright.cz/> 


## Open Society Fund 
**absolventi bakalářského studia** 

Stipendia pro studenty 
magisterských nebo doktorandských 
programů určitých oborů (např. 
informační technologie) - [http://www.osf.cz/](http://www.osf.cz/) 

**Zájemcům o studium v zahraničí doporučujeme sledovat též stránky
Rektorátu UK věnované zahraniční spolupráci -
<http://www.cuni.cz/UK-1102.html> .**
