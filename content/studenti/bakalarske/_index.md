+++
title = "Bakalářské studium"
weight = 1
[extra]
icon = "ri-psychotherapy-line"
+++

## Informační technologie se zaměřením na vzdělávání

Studijní obor Informační technologie se zaměřením na vzdělávání poskytuje ucelené vysokoškolské bakalářské vzdělání orientované jak na disciplíny související s přípravou učitelů – na pedagogiku, psychologii a obecnou a oborovou didaktiku, tak na oblast informačních a komunikačních technologiích, zejména na základy informatiky, algoritmizaci a programování, zpracování dat a informací prostředky informačních a komunikačních technologií, vývoj webových aplikací, operační systémy a jejich administraci, počítačové sítě, jejich vytváření a správu, návrh a realizaci databázových a informačních systémů, počítačovou grafiku a tvorbu multimediálních aplikací.

### Zaměření studijního programu
Zaměření studijního programu je současně koncipováno s ohledem na skutečnost, že očekávanou prioritou absolventa tohoto studia, bude navazující magisterské studium Učitelství informačních a komunikačních technologií pro 2. stupeň základní školy a střední školy. Během studia bude proto snahou podpořit vztah studentů ke školským institucím, a to též prostřednictvím praxí, odborných exkursí či řešením bakalářských prací se vztahem ke školství. I v případě, že se absolventi nerozhodnou pro navazující magisterské studium, jsou připraveni pracovat s dětmi a mládeží v oblasti mimoškolních vzdělávacích aktivit, ale i v řadě profesí a funkcí ve společnostech či institucích zabývajících se zpracováním dat a informací, obchodem nebo poskytováním služeb v oblasti informačních a komunikačních technologií.

### Studijní program
Studijní program respektuje vyváženost oborové, didaktické a pedagogicko-psychologické složky dle standardů učitelské přípravy MŠMT. Pedagogicko-psychologická příprava zahrnuje předměty pedagogiky, psychologie a speciální pedagogiky, včetně pedagogicko-psychologické praxe a směřuje k přípravě pro navazující magisterské studium učitelství. Součástí studijního programu je zpracování bakalářské práce.

Aktuální informace o studiu a studijní plány jsou dostupné v [Karolince na webu fakulty][karolinka]

### Informace o uplatnění absolventů
Cílem studia bakalářského studijního oboru Informační technologie se zaměřením na vzdělávání je poskytnout studentům bakalářské vysokoškolské vzdělání v oblasti informačních a komunikačních technologií a připravit je tak po stránce teoretické i praktické pro přímé uplatnění v profesích orientovaných na aplikace informačních a komunikačních technologií i pro pokračování ve studiu v magisterském studijním oboru.

Studijní obor je ve svém zaměření koncipován tak, aby jeho absolventi získali možnost přímého uplatnění především v profesích, resp. ve funkcích níže uvedených, a to jako:

 - asistent pedagoga
 - správce odborných učeben a laboratoří pro výuku nebo práci v oblasti informačních a komunikačních technologií,
 - správce počítačové sítě,
 - správce informačního a databázového systému,
 - konzultant a školitel podnikového vzdělávání v oblasti informačních a komunikačních technologií.
 - pracovník ve firmě orientované na vytváření www stránek a webových aplikací,
 - pracovník ve firmě orientované na tvorbu a využití počítačové grafiky, multimédií a prezentací,
 - implementační pracovník v oblasti aplikačního software,
 - pracovník ve firmě zabývající se prodejem informačních a komunikačních technologií nebo poskytováním služeb v dané oblasti,

Absolvent bakalářského studijního oboru Informační technologie se zaměřením na vzdělávání může uplatnit získané vzdělání včetně komplexu kompetencí podporujících jeho širokou profesní adaptabilitu v řadě profesí, resp. funkcí ve vzdělávacích institucích, v zařízeních pro zájmovou činnost dětí a mládeže, ve firmách zabývajících se obchodem nebo poskytováním služeb v oblasti informačních a komunikačních technologií, v různých podnicích na střední technické úrovni, kde je vyžadována VŠ kvalifikace a schopnost samostatného tvůrčího řešení praktických problémů, v bankovnictví, v mediální sféře i v institucích státní správy.

[karolinka]: https://pedf.cuni.cz/PEDF-216.html

[BIT]: https://pedf.cuni.cz/PEDF-2330.html
[OB1IT20]:  https://pedf.cuni.cz/PEDF-2330-version1-b_it_plnyplan_gr.pdf
[OB2IT20MA]: https://pedf.cuni.cz/PEDF-2330-version1-b_it_maior_gr.pdf
[OB2IT20MI]: https://pedf.cuni.cz/PEDF-2330-version1-b_it_minor_gr.pdf

[BITKS]: https://pedf.cuni.cz/PEDF-2316.html
[OKB1IT20]: https://pedf.cuni.cz/PEDF-2316-version1-b_it_plnyplan_ks_gr.pdf

[NIT]: https://pedf.cuni.cz/PEDF-2361.html
[ON1IT20]: https://pedf.cuni.cz/PEDF-2361-version1-n_it_plnyplan_gr3.pdf
[ON2IT20MA]: https://pedf.cuni.cz/PEDF-2361-version1-n_it_maior_gr.pdf
[ON2IT20MI]: https://pedf.cuni.cz/PEDF-2361-version1-n_it_minor_gr.pdf

[NITKS]: https://pedf.cuni.cz/PEDF-2385.html
[OKN1IT20]: https://pedf.cuni.cz/PEDF-2385-version1-n_it_plnyplan_ks_gr3.pdf

