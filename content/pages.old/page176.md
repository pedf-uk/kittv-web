# Cíl a charakter studia v oblasti pedagogických věd

# Učitelství odborného výcviku

Hlavním cílem studia je, aby absolvent získal kvalifikaci k výkonu
učitelské profese na středních školách, a sice v segmentu odborného
výcviku na SOŠ, SOU a OU. Vedle přípravy psychologické, pedagogické a
didaktické bude těžiště studia spočívat v přípravě na zajišťování výuky
odborného výcviku, zejména pak v metodice jednotlivých etap procesu
osvojování pracovních a výrobních postupů, osvojování senzomotorických
dovedností a vytváření návyků. Odborná způsobilost absolventa v
souvislosti s jeho předchozím vzděláním je předpokládána na vstupu a
její další rozvoj není smyslem studijního programu.

<div>

 

</div>

Svým obsahovým zaměřením a charakterem by mělo studium absolventy
vybavit kompetencemi, resp. způsobilostí pro vedení odborného výcviku či
předmětů praktického charakteru na SOŠ, SOU, OU. Současně by měl
absolvent být schopen pro přípravu a podporu výuky vhodně využít
moderních technologií.

<div>

 

</div>

S výjimkou předmětu Pedagogická praxe s reflexí budou všechny předměty
realizovány kombinovanou formou s podílem prezenční výuky, který vyplývá
z učebního plánu. Distanční část výuky se opírá o virtuální vzdělávací
prostředí. Distanční složka výuky je konkrétně podporována virtuálním
vzdělávacím prostředím Moodle. K vybraným tematickým oblastem výuky bude
v tomto prostředí pro posluchače k dispozici sada výukových materiálů a
materiálů určených k samostudiu popř. rozšiřujících studijních
materiálů, zadání úloh pro samostatnou práci, rozhraní pro odevzdávání
úkolů.

Hodinová dotace dvousemestrálního vzdělávacího programu Učitelství
odborného výcviku činí celkem 330 vyučovacích hodin, z toho 184 hodin
připadá na přímou výuku a 146 hodin na distanční výuku.

 
