::: {align="center"}
## POKYNY K STÁTNÍ ZÁVĚREČNÉ ZKOUŠCE

## pro bakalářský studijní obor Informační technologie se zaměřením na vzdělávání
:::

 

Státní závěrečná zkouška (SZZ) bakalářského studijního oboru Informační
technologie se zaměřením na vzdělávání je realizována ústní formou.

> -   Pro studenty, kteří vstoupili do 1. ročníku studia v ak. roce
>     2010/2011 nebo později: Součástí ústní SZZ je rozbor řešení úloh,
>     která student vypracuje v rámci přípravy na zkoušku. Jedná se o
>     úlohy z oblasti matematiky, fyziky, algoritmizace, programování,
>     architektury výpočetních systémů, tvorby www stránek, počítačových
>     sítí, počítačové grafiky a databází (informačních systémů). Úlohy
>     z matematiky a fyziky jsou početní. Úlohy z dalších celků se
>     většinou týkají vypracování návrhu, řešení dílčího problému, resp.
>     úkolu nebo sestavení algoritmu (ve zvoleném jazyce či vývojovým
>     diagramem).
> -   Při přípravě na zkoušku lze používat pouze matematicko-fyzikální
>     tabulky a kalkulátory poskytnuté katedrou před zahájením přípravy
>     na zkoušku.
> -   O výsledku SZZ bakalářského studijního oboru Informační
>     technologie se zaměřením na vzdělávání rozhodne komise na základě
>     hodnocení SZZ v souladu se Studijním a zkušebním řádem Univerzity
>     Karlovy v Praze, Pedagogické fakulty.
> -   Další podmínky organizačního charakteru budou sděleny před
>     zahájením zkoušky.
