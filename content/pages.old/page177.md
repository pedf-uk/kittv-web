# Profil absolventa vzdělávacího programu

# - Učitelství odborného výcviku

Absolvent studia vzdělávacího programu Učitelství odborného výcviku by
po úspěšném ukončení měl disponovat vědomostmi z oblasti psychologie,
pedagogiky a didaktiky se zvláštním zřetelem na jeho působení v roli
učitele odborného výcviku a kompetencemi v oblasti ICT. V případě
pedagogiky, psychologie a didaktiky se jedná zejména o relevantní
vědomosti z následujících oblastí:

-   základní psychické jevy a pojmový aparát psychologie
-   ontogeneze lidské psychiky, především s ohledem na předpokládané
    věkové rozpětí žáků
-   proces učení s důrazem na učení se pracovním úkonům, postupům
    a senzomotorickým dovednostem
-   zákony učení, proces učení a výchovné styly
-   organizační formy a metody odborného výcviku
-   orientace v souvisejících právních normách

<div>

 

</div>

Absolvent by po úspěšném ukončení měl dále disponovat kompetencemi,
resp. dovednostmi, které se opírají o osvojené vědomosti a reflexi praxe
absolvované během studia. Jedná se především o následující kompetence:

-   schopnost flexibilně koncipovat výcvik s ohledem na vybavení a
    materiální zabezpečení
-   schopnost organizovat a vést odborný výcvik dle konkrétních podmínek
    a možností
-   schopnost adekvátně provádět instruktáž pracovních a výrobních
    postupů a demonstrovat jejich dílčí kroky
-   sebereflektivní kompetence

<div>

 

</div>

Absolvent studia může uplatnit získané vzdělání včetně komplexu
kompetencí podporujících jeho profesní adaptabilitu zejména ve výuce
odborného výcviku na SOŠ, SOU a OU.

Úspěšným složením závěrečných zkoušek získává absolvent „Osvědčení o
absolvování programu celoživotního vzdělávání" a způsobilost „učitel
odborného výcviku".

 
