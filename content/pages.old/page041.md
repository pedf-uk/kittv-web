# Výstupní podmínky pro úspěšné zakončení studia [ studijního oboru Technická a informační výchova se zaměřením na vzdělávání]{.styl1}

Studium bakalářského studijního oboru Technická a informační výchova se
zaměřením na vzdělávání je **zakončeno státní závěrečnou zkouškou**,
která se skládá z následujících částí:

1.  **obhajoba bakalářské práce** (pokud je vypracována v oboru
    Technická a informační výchova se zaměřením na vzdělávání);
2.  **státní závěrečné zkoušky** v bakalářském studiu Technická a
    informační výchova se zaměřením na vzdělávání pokrývá uceleně
    profilující teoretické znalosti a praktické dovednosti v rozsahu
    studia; orientuje se do čtyř tematických okruhů, zkoušených
    písemnou, ústní nebo praktickou formou.

### Povinné tematické okruhy:

-   **Materiály a technologie**\
    (tematický okruh je zaměřen na teoretické a praktické vědomosti
    a dovednosti z oblasti nekovových a kovových materiálů, základů
    procesu obrábění a používaných technologických metod obrábění,
    využívání strojních prvků a systémů)

```{=html}
<!-- -->
```
-   **Elektrotechnika a elektronika**\
    (tematický okruh je zaměřen na teoretické vědomosti z oblasti
    základů elektrotechniky a dovednosti je aplikovat, poznatky o
    vybraných elektrotechnických zařízeních, na vědomosti a dovednosti
    ze základů elektroniky a sdělovací techniky a poznatky o vybraných
    elektronických zařízeních)

```{=html}
<!-- -->
```
-   **Softwarové aplikace**\
    (tematický okruh je zaměřen na teoretické znalosti a praktické
    dovednosti\
    z oblasti uživatelského programového vybavení včetně aplikací
    týkající se oblasti technické a technologické, zejména programů
    konstrukčních, simulačních a laboratorních)

```{=html}
<!-- -->
```
-   **Databázové, informační a síťové prostředí**\
    (tematický okruh je zaměřen na teoretické znalosti a praktické
    dovednosti\
    z oblasti datových a přenosových sítí včetně aplikací a
    integrovaných systémů, vybraných databázových řešení a informačních
    systémů a technologií, spojovacích a přenosových systémů včetně
    příslušných aplikací v oblasti technické a technologické)

### Navazující magisterské studium:

Očekávanou prioritou absolventa bakalářského studijního oboru Technická
a informační výchova se zaměřením na vzdělávání bude následné studium
učitelství v navazujícím magisterském studijním oboru Učitelství VVP pro
ZŠ a SŠ - Technická a informační výchova. **Cílem navazujícího
magisterského studia** je poskytnout ucelené, profesně orientované
magisterské vzdělání připravující absolventy pro profesi učitele
vyučovacích předmětů, tematických celků, kurzů a projektů orientovaných
do oblasti informačních a komunikačních technologií především ve
vzdělávacích institucích poskytujících základní a střední vzdělávání.
