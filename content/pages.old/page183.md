# **Vstupní podmínky pro přijetí uchazeče ke studiu [studijního oboru Technická a informační výchova se zaměřením na vzdělávání]{.styl1}**[** ** ]{.style1}

 

**Mezi předpoklady pro přijetí** ke studiu oboru Technická a informační
výchova se zaměřením na vzdělávání náleží především dosažení příslušné
úrovně znalostí a dovedností získaných z matematiky a fyziky v úrovni
požadavků platných pro školy poskytující všeobecné střední vzdělání.
Dále je předpokladem dosažení příslušných znalostí a dovedností z
oblasti informačních technologií v rozsahu středoškolského studia.\
\
**Přijímací zkouška je písemná.** Orientuje se na zjištění základního
přehledu v oblasti fyziky, matematiky a informačních technologií v
úrovni požadavků platných pro školy poskytující všeobecné střední
vzdělání, přičemž pro řešení úloh se předpokládá použití základního
matematického aparátu. Má charakter testu, v jehož rámci bude uchazeč
odpovídat na otázky s výběrovou nebo tvořenou odpovědí a řešit úlohy.**\
**

 

## Přijímací zkoušky do dvouoborového studia

Studijní obor Technická a informační výchova se zaměřením na vzdělávání
lze na Pedagogické fakultě UK v Praze studovat ve dvouoborové kombinaci,
a to např. s obory:

-   **Matematika** se zaměřením na vzdělávání  (M-TIV),
-   **Pedagogika** (PG-TIV),
-   **Výchova ke zdraví** se zaměřením na vzdělávání (VZ-TIV).

### Bodové zisky

1.  Přijímací zkouška z 1. oboru max. **40 b**.  
2.  Přijímací zkouška z 2. oboru max. **40 b**.
3.  Mimořádné kurzy nebo stáže max. **10 b.**
4.  Maturita max. **10 b.**

**Celkem může uchazeč získat max. 100 b.\
**\
V případě, že uchazeč získá 0 b. v přijímací zkoušce z jednoho oboru,
celkový výsledek přijímací zkoušky se hodnotí 0 b., tj. neprospěl u
přijímací zkoušky.

### **Mimořádné kurzy, stáže**

-   Státní a mezinárodní zkoušky z cizích jazyků max. 6 b.
-   Absolvování kurzu Základy humanitní vzdělanosti\* max. 4 b.

**Celkem max. 10 b.**\
*\* Uchazeč přiloží doklady potvrzující mimořádné kurzy, stáže k
přihlášce o studium -- viz Podmínky přijímacího řízení pro akademický
rok 2011/2012*.

### **Maturita - hodnocení průměru maturitního vysvědčení**

    1,00 - 1,25 10 b.    2,01 – 2,25 4 b. 
        1,26 - 1,50  8 b.    2,26 – 2,50 3 b. 
        1,51 - 1,75  6 b.    2,51 – 2,75 2 b. 
        1,76 - 2,00  5 b.    2,76 a více 1 b.

*Předkládá-li uchazeč více maturitních vysvědčení, hodnotí se to lepší z
nich.*
