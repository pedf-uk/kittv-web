# Profil absolventa vzdělávacího programu

# - Učitelství praktického vyučování

Absolvent studia vzdělávacího programu Učitelství praktického vyučování
by po úspěšném ukončení měl disponovat vědomostmi z oblasti psychologie,
pedagogiky a didaktiky se zvláštním zřetelem na předpokládaný charakter
jeho působení ve škole a kompetencemi v oblasti využití ICT ve výuce.
Jedná se zejména o relevantní vědomosti z následujících oblastí:

<div>

 

</div>

-   základní psychické jevy a pojmový aparát psychologie
-   tvořivost a její rozvoj v manuální činnosti
-   aspekty individuálního přístupu v tvořivých aktivitách
-   metodické aspekty rozvoje senzomotorických dovedností
-   aktivizující metody výuky
-   organizační formy a metody praktického vyučování
-   bezpečnost a hygiena práce
-   orientace v souvisejících právních normách

<div>

 

</div>

Absolvent by po úspěšném ukončení měl dále disponovat kompetencemi,
resp. dovednostmi, které se opírají o osvojené vědomosti a reflexi praxe
absolvované během studia. Jedná se především o následující kompetence:

-   schopnost flexibilně koncipovat praktickou výuku s ohledem na
    vybavení a materiální zabezpečení
-   schopnost volit motivující náplň výuky a podporovat netradiční
    řešení
-   schopnost aktivizovat studenty během výuky
-   schopnost demonstrovat pracovní postupy a jejich dílčí kroky
-   sebereflektivní kompetence

<div>

 

</div>

Absolvent studia může uplatnit získané vzdělání včetně komplexu
kompetencí podporujících jeho profesní adaptabilitu zejména ve výuce
praktických předmětů na SOŠ, SOU a OU.

Po úspěšném složení závěrečných zkoušek získává absolvent „Osvědčení o
absolvování programu celoživotního vzdělávání" a způsobilost „učitel
praktického vyučování".

 
