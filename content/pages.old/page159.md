# **Profil absolventa** **oboru** **Učitelství VVP pro ZŠ a SŠ -- Technická a informační výchova**

Studijní obor Učitelství VVP pro ZŠ a SŠ - Technická a informační
výchova připravuje absolventy pro profesi učitele vyučovacích předmětů,
tematických celků, kurzů a projektů orientovaných do oblasti technické a
informační výchovy především ve vzdělávacích institucích poskytujících
základní a střední vzdělávání.  Odborným základem studia je získávání
teoretických znalostí a praktických dovedností v oblasti technické a
informační výchovy s cílem přípravy absolventa na výuku příslušných
vyučovacích předmětů. Systém vzdělávání je zaměřen kromě specifické
odborné části též na širší spektrum profesních dovedností souvisejících
s integračními trendy výuky, přeměnou života školy, tvorbou školních
vzdělávacích programů, diagnostikou žáků, podporou didaktických
kompetencí učitelů apod. Získané odborné znalosti a dovednosti spolu
s všeobecnými profesními a specifickými odbornými kompetencemi by měly
vybavit absolventa kvalifikační připraveností:

-   k vyučování povinných a volitelných předmětů, tematických celků či
    kurzů z oblasti technické a informační výchovy ve vzdělávacích
    institucích poskytujících základní a střední vzdělávání;
-   k podpoře výuky ostatních předmětů v tematických celcích
    souvisejících s využitím informačních a komunikačních technologií
    v rámci mezipředmětových vazeb, resp. profesní kooperace i k
    realizaci příslušně orientovaných projektů, včetně projektů
    organizovaných napříč předměty;
-   k vedení zájmových kroužků technického zaměření v oblasti
    elektrotechniky, pracovních činností s nekovovým a kovovými
    materiály a v oblasti informačních a komunikačních technologií.

Vedle způsobilosti naplnění hlavního poslání studia oboru spočívajícího
v odborném a pedagogickém vedení a podpoře výuky orientované do oblasti
technické a informační výchovy je součástí profilu absolventa řada
dalších specifických odborných kompetencí podporujících jeho profesní
adaptabilitu. Jedná se o kompetence, resp. komplex vědomostí a
dovedností umožňujících absolventům realizovat výkon funkce koordinátora
pro ICT na škole, provádět správu počítačových systémů ve školském
prostředí, garantovat provozu informačního systému školy včetně
zajištění podpory uživatelů, podporovat a realizovat další vzdělávání
pracovníků instituce v oblasti informačních technologií.

Absolvent magisterského studijního oboru Učitelství VVP pro ZŠ a SŠ -
Technická a informační výchova může uplatnit získané vzdělání včetně
komplexu kompetencí podporujících jeho profesní adaptabilitu v řadě
profesí, v nichž bude využívat získanou způsobilost vést či organizovat
vzdělávací aktivity z oblasti technické a informační výchovy, resp.
využívat svých schopností spravovat či rozvíjet počítačové systémy.
Primární orientací studijního oboru je však příprava učitelů technických
a technologických předmětů ve vzdělávacích zařízeních poskytujících
základní a střední vzdělání. Vzhledem k orientaci studia i profilu
absolventa lze proto za typické považovat profese či funkce: 

-   učitele povinných a volitelných vyučovacích předmětů či tematických
    celků v pojetí vzdělávací oblasti Člověk a svět práce, resp.
    vzdělávací oblasti Informační a komunikační technologie dle
    Rámcového vzdělávacího programu pro základní vzdělávání, popř.
    obdobně zaměřených předmětů na všech typech základních a středních
    škol,
-   učitele povinných a volitelných vyučovacích předmětů či tematických
    celků z oblasti technické a informační výchovy, resp. technicky
    zaměřených průpravných předmětů na gymnáziích, na středních
    odborných školách, technických lyceích a odborných učilištích,
-   vychovatele nebo lektora technicky orientovaného vzdělávání a
    technických zájmových kroužků v domovech dětí a mládeže a
    v zařízeních zajišťujících volnočasové aktivity,
-   školitele či organizačního pracovníka ve školicích institucích a
    sféře podnikového vzdělávání, především v oblasti informačních a
