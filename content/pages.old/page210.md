## Vstupní podmínky

Mezi specifické předpoklady pro přijetí ke studiu magisterského
studijního oboru Učitelství VVP pro ZŠ a SŠ -- Informační a komunikační
technologie náleží zvládnutí odborné problematiky a získání příslušných
vědomostí a dovedností odpovídajících obsahu bakalářského studijního
oboru Informační technologie se zaměřením na vzdělávání, a to v rozsahu
bakalářské státní závěrečné zkoušky.\
Přijímací zkouška ověřuje znalosti a dovednosti uchazečů z oblasti
architektury výpočetních systémů, programového vybavení počítačů,
datových a přenosových sítí, služeb a stavebních prvků počítačových
sítí, databázových a informačních systémů, zpracování a prezentaci
textových, číselných a grafických dat, vývoje základních programových
konstrukcí, zpracování a tvorby multimediálních aplikací.\
Přijímací zkouška má praktickou formu. Svým pojetím je orientována na
práci s daty textové a číselné povahy, tvorbu a úpravu grafiky a
multimédií, algoritmizaci a programování, databáze a design webových
stránek.
