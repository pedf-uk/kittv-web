+++
title = "eQnet" 

[extra]
heading = "Projekt LLP - Comenius Multilateral Network 502857-LLP-1-2009-1-BECOMENIUS-CNW eQnet"
+++
##  Quality Network for a European Learning Resource Exchange *(Evropská síť pro podporu výměny kvalitních digitálních učebních materiálů)*


### 10/2009--12/2012

Mezinárodní projekt eQnet je zaměřen na podporu využívání digitálních
učebních materiálů (DUM) ve výuce a na výzkum přenositelnosti těchto
materiálů napříč jednotlivými zeměmi a kulturami. Přenositelnost
digitálních učebních materiálů odborně označována v rámci projektu i
následného praktického využívání mimo projekt slovním spojením \"travel
well\" je významnou charakteristickou vlastností elektronických
výukových zdrojů zaručující jejich plnohodnotné využití nezávisle na
omezujících faktorech, jakými jsou např. jazyková oblast, kulturní
kontext, uzavřená licence, platformní či technologická příslušnost atd..
Přenositelné materiály mají univerzální použitelnost, jsou názorné a
nejsou vázány na konkrétní geografickou oblast.

Řešitelé projektu velmi úzce spolupracují s iniciativou evropského
vzdělávacího sdružení European Schoolnet (EUN) označovanou jako Learning
Resource Exchange (LRE), jejímž praktickým výstupem je webový portál
umístěný na adrese <http://lreforschools.eun.org> určený pro bezplatné
vyhledávání a sdílení digitálních učebních materiálů.

### Cíl projektu:

-   Hledání a identifikace přenositelných a univerzálně využitelných
    digitálních učebních materiálů na evropském portálu LRE.
-   Stanovení objektivních kritérií pro určování vlastnosti \"travel
    well\" u digitálních učebních materiálů.

### Cílová skupina:

Cílovou skupinou projektu jsou uživatelé služby LRE, především učitelé
působící na evropských vzdělávacích institucích všech druhů a stupňů
(primárně je projekt zacílen na učitele MŠ, ZŠ a SŠ). Stejně tak projekt
oslovuje i koncové uživatele elektronických vzdělávacích objektů, tedy
studenty a žáky různých typů škol. V neposlední řadě je v rámci projektu
komunikováno i s tvůrci a poskytovateli elektronického vzdělávacího
obsahu.

### Výstupy projektu:

-   Více než 5500 univerzálně přenositelných digitálních učebních
    materiálů identifikovaných jako „travel well" na portálu LRE -- viz:
    <http://lreforschools.eun.org/web/guest/travelwell>
-   Více než 870 univerzálně přenositelných digitálních učebních
    materiálů identifikovaných jako „travel well" na portálu Unilearning
    / Klascement -- viz: <http://www.unilearning.eu>
-   Kritéria přenositelnosti digitálních učebních materiálů -- viz:
    <http://lreforschools.eun.org/web/guest/travel-well>
-   Četné publikační výstupy a prezentace na mezinárodních konferencích,
    workshopech a seminářích -- podrobné informace viz:
    <http://eqnet.eun.org/> a
    <http://www.dzs.cz/index.php?a=view-project-folder&project_folder_id=406&>

### Řešitelky a řešitelé projektu:

Koordinátorem projektu je mezinárodní organizace **European Schoolnet
(EUN), Brusel, Belgie -** <http://www.eun.org>

-   ANSAS, Agenzia Nazionale per lo Sviluppo dell'Autonomia Scolastica
    (dříve INDIRE), Itálie
-   ITC, Centre of Information Technologies in Education, Litva
-   DGIDC, Direcção Geral de Inovação e Desenvolvimento ê Curricular,
    Portugalsko
-   BM:UKK, Bundesministerium für Unterricht, Kunst und  Kultur,
    Rakousko
-   Ministry of Education, Science, Research and Sport of the Slovak
    Republic, Slovensko
-   DZS, Centre for International Services, Česká republika
-   Pedagogická fakulta UK v Praze jako partner DZS, Česká republika
-   Statens Skolverk, Švédsko
-   Norwegian Centre for ICT in Education, Norsko
-   KlasCement, EduCentrum vzw, Belgie
