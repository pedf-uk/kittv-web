+++
title = "Studium v oblasti pg. věd (DPS)"
weight = 3
[extra]
icon = "icon-stack-line"
+++

## Studium ke splnění kvalifikačních předpokladů

## Studium v oblasti pedagogických věd 

### Učitelství odborných předmětů, Učitelství praktického vyučování, Učitelství odborného výcviku

**Vzdělávací programy  pro získání odborné kvalifikace** (dříve
doplňující pedagogické studium) jsou zabezpečovány fakultou podle § 9,
odst. 2, 3, 5 zákona č. 563/2004 Sb., v aktuálním znění a podle vyhlášky
č. 317/2005 Sb.

Studium  je organizováno jako **kombinované dvousemestrální studium.**

**Obsahově je studium zaměřeno** především na obory pedagogika, sociální
pedagogika, pedagogická psychologie, didaktika a technologie ve
vzdělávání.

**Uchazeči o studium** podávají přihlášku ke studiu, uhradí zápisné -
cena dle aktuálního vyhlášení na webových stránkách fakulty v sekci
[Celoživotní vzdělávání(CŽV)](http://pages.pedf.cuni.cz/czv/programy-na-vykon-povolani/uchazeci-czv/prihlaska-a-jeji-nalezitosti/) 
a jsou přijímáni na základě výběrového řízení, v němž se sleduje
zákonem předepsané vzdělání. 

**Konzultace** se konají jeden pracovní den v týdnu v rozsahu osmi
vyučovacích hodin, v akademickém roce 2019/2020 je výukovým dnem středa.

**Studium je ukončeno** obhajobou písemné závěrečné práce a ústní
závěrečnou zkouškou před komisí.

**Absolventi získají osvědčení** Univerzity Karlovy o absolvování
programu celoživotního vzdělávání zaměřeném na přípravu učitelů střední
školy dle absolvovaného vzdělávacího programu.

**Poplatek účastníka** za celý vzdělávací program je hrazen na začátku
studia dle vzdělávacího programu.