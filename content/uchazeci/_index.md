+++
title = "Uchazeči"

[extra]
color = "#A3BE8C"
nav_title_left = "Studijní programy"
nav_title_right = "Přijímací řízení"
heading = "Souhrnné informace pro uchazeče o studium"

+++
### o možnosti bakalářského a navazujícího magisterského studia realizovaného KITTV PedF UK

Na katedře informačních technologií a technické výchovy Pedagogické
fakulty Univerzity Karlovy lze studovat bakalářské a navazující
magisterské studijní obory zaměřené na informační technologie v
jednooborové (pouze IT), nebo dvouoborové variantě (IT v kombinaci s další aporbací).

## [Bakalářské studium (3 roky)][Bc]
### *Informační technologie se zaměřením na vzdělávání*
Studijní obor Informační technologie se zaměřením na vzdělávání poskytuje ucelené vysokoškolské bakalářské vzdělání orientované jak na disciplíny související s přípravou učitelů – na pedagogiku, psychologii a obecnou a oborovou didaktiku, tak na oblast informačních a komunikačních technologiích, zejména na základy informatiky, algoritmizaci a programování, zpracování dat a informací prostředky informačních a komunikačních technologií, vývoj webových aplikací, operační systémy a jejich administraci, počítačové sítě, jejich vytváření a správu, návrh a realizaci databázových a informačních systémů, počítačovou grafiku a tvorbu multimediálních aplikací.
- **Jednooborové studium** lze studovat v prezenční i kombinované formě
- **Dvouoborové studium** lze studovat pouze v prezenční formě
- [Podrobné informace o bakalářském studiu][Bc]

## [Navazující magisterské studium (2 roky)][NMgr]
### *Učitelství informačních a komunikačních technologií pro 2. stupeň základní školy a střední školy*
Cílem studijního programu je poskytnout jeho absolventům ucelené magisterské vzdělání, které je připraví pro profesi učitele ICT a informaticky zaměřených předmětů na ZŠ a ve všeobecném vzdělávání gymnázií a odborných středních škol. Studijní program je koncipován s vyváženým poměrem teoretické a aplikační složky studia tak, aby zabezpečil odbornou a pedagogickou, resp. didaktickou přípravu pro učitelskou profesi v oblasti informačních a komunikačních technologií. Program bezprostředně navazuje na bakalářský studijní program Informační technologie se zaměřením na vzdělávání. Oborové poznatky v něm získané jsou dále systemizovány a prostřednictvím na sebe navazujících odborných kurzů propojeny s poznatky z oborů informatika a ICT. Jádro přípravy v navazujícím magisterském studiu spočívá v didakticko-informatické přípravě (v předmětech Didaktika informatiky, Didaktika algoritmizace a programování, Prostředí pro tvorbu výukových aplikací aj.), která koncepčně vychází ze současných didaktických teorií a vlastních i výsledků výzkumů a je dobrým předpokladem pro reflexi a hodnocení kvality výuky a celoživotní učení absolventů.

- Jednooborové studium **pouze v kombinované formě**
- Dvouoborové studium **pouze v prezenční formě**
- [Souhrnné informace o navazujícím magisterském studiu][NMgr]

[Bc]: @/uchazeci/prijimaci_rizeni/bakalarske/_index.md
[NMgr]: @/uchazeci/prijimaci_rizeni/magisterske/_index.md