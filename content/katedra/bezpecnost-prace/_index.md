+++
title = "Bezpečnost práce"
weight = 1

[extra]
nav_right = true
icon = "ri-skull-line"
+++

## Poučení o bezpečnosti práce v učebnách KITTV PedF UK

1.  Před vstupem do učeben je každý posluchač povinen seznámit se s
    vyvěšenými *[Pravidly pro práci v PC učebnách
    KITTV](@/katedra/pravidla-pro-praci/_index.md)* i s jejich
    doplňky. Jejich dodržování je pro všechny posluchače závazné.
2.  Posluchači mají v době výuky přístup do učeben jen v doprovodu,
    resp. za přítomnosti učitele. V době samostatné práce studentů v
    učebnách zodpovídá za způsobené škody každý účastník.
3.  Posluchači nesmějí bez vědomí a souhlasu pracovníka katedry
    manipulovat s přístroji a zařízením učebny, především měnit jejich
    zapojení či nastavení.
4.  Škody, které vzniknou nesprávnou manipulací s přístroji a zařízením
    (při porušení pravidel), povedou k zahájení náhradového nebo
    kázeňského řízení.
5.  Je přísně zakázáno přemísťovat inventář v učebně i mimo ni bez
    souhlasu správce učebny.
6.  V učebnách, jakožto i v celé budově fakulty, platí zákaz kouření.
7.  Do učeben je zakázáno vnášet jídlo a nápoje ke konzumaci v učebnách.
8.  V učebnách platí zákaz používání mobilních telefonů.
9.  Posluchači zdravotně indisponovaní, u nichž by mohla práce s
    elektronickými systémy vést ke zhoršení jejich zdravotního stavu, na
    tuto okolnost předem učitele upozorní.
10. Všechny používané přístroje jsou vybaveny dvojitou izolací dle
    platných státních norem,  takže je při obsluze předepsaným způsobem
    u nich vyloučena možnost úrazu elektrickým proudem. Připojovat
    jakékoli další přístroje bez pokynu či souhlasu vyučujícího je
    zakázáno.
11. V případě vzniku požáru přístroje je nutno nejprve vypnout jeho
    síťový vypínač nebo hlavní vypínač učebny a použít hasicí přístroj
    umístěný v učebně nebo na chodbě. Tyto přístroje je možno bez obav
    použít i k hašení elektrických zařízení pod napětím!
12. Po ukončení výuky jsou posluchači povinni po sobě upravit
    pracoviště.
13. Po ukončení denní práce v učebně je z bezpečnostních důvodů nutné:
    -   uzavřít okna a žaluzie
    -   vypnout všechny přístroje a celý obvod učebny hlavním vypínačem 
    -   vypnout osvětlení a uzamknout učebnu.
14. Seznámení se s tímto poučením potvrzuje před zahájením výuky každý
    posluchač svým podpisem.
