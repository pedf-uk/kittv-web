# Jak se k nám dostanete?

Naše pracoviště se nachází v hlavní budově Pedagogické fakulty v ulici
Magdalény Rettigové 4, 116 39 Praha 1. Tuto ulici poznáte velmi snadno -
je to krátká slepá ulička ústící do ulice Lazarské, a to hned za
křižovatkou Lazarské a Spálené. Leží asi uprostřed pomyslného
trojúhelníku, který tvoří stanice metra A Můstek (směr Václavské
náměstí) a stanice metra B Národní třída a Karlovo náměstí.

Je lhostejné, na které z těchto stanic vystoupíte, protože odevšad je to
k nám přibližně stejně daleko. Nejbližší zastávka tramvaje se jmenuje
Lazarská a nachází se prakticky těsně u ústí ulice M. Rettigové do ulice
Lazarské. Pro snadnější orientaci můžete použít mapu na serveru
[http://mapy.cz](http://mapy.cz/zakladni?x=14.4203381&y=50.0795230&z=17&source=firm&id=360713).
