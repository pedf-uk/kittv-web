# **Vstupní podmínky pro přijetí uchazeče ke studiu [studijního oboru Informační technologie se zaměřením na vzdělávání]{.styl1}**[** ** ]{.styl1}

**Mezi předpoklady pro přijetí** ke studiu oboru Informační technologie
se zaměřením na vzdělávání náleží především dosažení příslušné úrovně
znalostí a dovedností z oblasti informačních technologií v rozsahu
středoškolského studia. Dále je předpokladem dosažení znalostí a
dovedností získaných v předmětech matematika a fyzika s důrazem na celky
související s informačními technologiemi, přičemž očekávaná úroveň
odpovídá úrovni požadavků platných v daných oblastech pro školy
poskytující všeobecné střední vzdělání.\
\
**Přijímací zkouška je písemná.** Orientuje se na zjištění úrovně
znalostí a dovedností v rozsahu základního přehledu v oblasti
informačních technologií, matematiky a fyziky v rozsahu požadavků
platných v daných oblastech pro školy poskytující všeobecné střední
vzdělání, přičemž pro řešení úloh se předpokládá použití základního
matematického aparátu. Má charakter testu, v jehož rámci bude uchazeč
odpovídat na otázky s výběrovou nebo tvořenou odpovědí a řešit úlohy.

## Přijímací zkoušky do dvouoborového studia

Studijní obor Informační technologie se zaměřením na vzdělávání lze na
Pedagogické fakultě UK v Praze studovat ve dvouoborové kombinaci, a to
např. s obory:

-   **Matematika** se zaměřením na vzdělávání  (M-IT),
-   **Pedagogika** (PG-IT),
-   **Výchova ke zdraví** se zaměřením na vzdělávání (VZ-IT).

### Bodové zisky

1.  Přijímací zkouška z 1. oboru max. 40 b.  
2.  Přijímací zkouška z 2. oboru max. 40 b.
3.  Mimořádné kurzy nebo stáže max. 10 b.
4.  Maturita max. 10 b.

**Celkem může uchazeč získat max. 100 b.\
**\
V případě, že uchazeč získá 0 b. v přijímací zkoušce z jednoho oboru,
celkový výsledek přijímací zkoušky se hodnotí 0 b., tj. neprospěl u
přijímací zkoušky.

### **Mimořádné kurzy, stáže**

-   Státní a mezinárodní zkoušky z cizích jazyků max. 6 b.
-   Absolvování kurzu Základy humanitní vzdělanosti\* max. 4 b.

**Celkem max. 10 b.**

*\*Uchazeč přiloží doklady potvrzující mimořádné kurzy, stáže k
přihlášce o studium -- viz Podmínky přijímacího řízení pro akademický
rok 2011/2012.*

### **Maturita - hodnocení průměru maturitního vysvědčení**

>     1,00 - 1,25 10 b.    2,01 – 2,25 4 b. 
>     1,26 - 1,50  8 b.    2,26 – 2,50 3 b. 
>     1,51 - 1,75  6 b.    2,51 – 2,75 2 b. 
>     1,76 - 2,00  5 b.    2,76 a více 1 b.

*Předkládá-li uchazeč více maturitních vysvědčení, hodnotí se to lepší z
nich.*
