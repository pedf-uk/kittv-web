## [Modul 5 --- Databázový program]{#domu}

\
[Řešený příklad 1](#Priklad1)\
[Řešený příklad 2](#Priklad2)\
[Náměty na cvičení](#namety)

[Soubory ke stažení](download/prikady.zip)

**[Sylabus](index.php?menu=61#m5)**

[**Modul 5**]{#sylabus} --- *Databáze/systémy pro uchovávání dat* -
požaduje, aby kandidát rozuměl základní koncepci databází a byl schopen
je používat na osobním počítači. Modul je rozdělen na 2 části: v první
části testu je zahrnut návrh jednoduché databáze s využitím standardního
databázového balíčku, ve druhé části musí kandidát předvést svoji
schopnost získat informace z existující databáze pomocí nástrojů pro
dotazy, výběry a třídění. Kandidát by měl být rovněž schopen vytvořit a
upravit sestavy.

## [Řešený]{#Priklad1} příklad 1 --- Jak vytvořit jednoduchý formulář

**Úkol:**

Vytvořte jednoduchý formulář pro vkládání dat do tabulky **Výrobky**
databáze **Priklady.**

**Řešení:**

1.  Otevřete databázový soubor **Priklady*.*** (soubor naleznete uvnitř
    archivu [priklady.zip](download/prikady.zip))
2.  Formulář vytvoříme pomocí průvodce. V okně **Databáze** v oblasti
    Objekty klikněte na tlačítko **Formuláře**. V dialogovém okně
    dvojitě klikněte na **Vytvořit formulář pomocí průvodce**.\
    ![](images/ecdl/mod5/image003.jpg){width="541" height="298"}\
    \
    Objeví se dialogové okno **Průvodce formulářem**.\
    ![](images/ecdl/mod5/image005.jpg){width="520" height="360"}\
3.  Ze sekce Tabulky či dotazy vyberte tabulku **Výrobky**. Ze sekce
    **Dostupná pole** můžete vybrat jednotlivá pole a kliknutím na šipku
    vybrané pole přesunete do sekce **Vybraná pole**. V našem případě
    vyberte všechna pole kliknutím na dvojšipku.\
    ![](images/ecdl/mod5/image007.jpg){width="520" height="360"}\
4.  Klikněte na tlačítko **Další** a zvolte rozvržení formuláře,
    např.**sloupce**.\
    ![](images/ecdl/mod5/image009.jpg){width="520" height="360"}\
5.  Klikněte na tlačítko **Další**. Zvolte **Styl formuláře**, např.
    **Mezinárodní**. Klikněte na **Další**. Zvolte název Formuláře,
    průvodce nabízí pro formulář shodný název jaký má tabulka ---
    **Výrobky**. Klikněte na **Dokončit**. Na obrazovce se objeví
    Formulář **Výrobky**.\
    ![](images/ecdl/mod5/image011.jpg){width="366" height="236"}\
    \
    Na spodním okraji formuláře je panel s navigačními tlačítky.
    Tlačítko s hvězdičkou slouží k přidání nového záznamu.\
    ![](images/ecdl/mod5/image013.jpg){width="363" height="238"}\

## [Řešený]{#Priklad2} příklad 2 --- Jak vytvořit jednoduchou tiskovou sestavu

**Úkol:**

Vytvořte jednoduchou sestavu pro tisk dat z tabulky **Výrobky** databáze
**Priklady.**

**Řešení:**

1.  Otevřete databázový soubor **Priklady*.*** (soubor naleznete uvnitř
    archivu [priklady.zip](download/prikady.zip))
2.  Sestava je účinný způsob, jak prezentovat data v tištěné formě. V
    okně Databáze v oblasti **Objekty** klikněte na tlačítko
    **Sestavy**. Dvojitě klikněte na příkaz Vytvořit sestavu pomocí
    průvodce.\
    ![](images/ecdl/mod5/image015.jpg){width="539" height="302"}\
3.  Objeví se dialogové okno Průvodce sestavou.\
    ![](images/ecdl/mod5/image017.jpg){width="520" height="360"}\
    \
    Ze sekce **Tabulky či dotazy** vyberte tabulku **Výrobky**. Ze sekce
    **Dostupná pole** můžete vybrat jednotlivá pole a kliknutím na šipku
    vybrané pole přesunete do sekce **Vybraná pole**. V našem případě
    vyberte všechna pole kliknutím na dvojšipku.\
    ![](images/ecdl/mod5/image019.jpg){width="520" height="360"}\
4.  Klikněte na tlačítko **Další.** V dalším dialogovém okně můžete
    vybrat položku, podle které se data seskupí. Výběr se týká
    opakujících se položek. V našem případě tuto volbu nepoužijete,
    klikněte na **Další**.
5.  V dalším dialogovém okně rozhodnete o tom, podle které položky
    budeme údaje řadit. Ze seznamu polí vyberte **Název výrobku.**
    Tlačítkem AZ určíte, zda řazení bude vzestupné, či sestupné.\
    ![](images/ecdl/mod5/image021.jpg){width="520" height="360"}\
6.  Klikněte na tlačítko **Další**. Objeví se dialogové okno, ve kterém
    určíte, jaké bude rozvržení a orientace sestavy. Sloupcové rozvržení
    se hodí pro sestavy s menším počtem záznamů a sloupce se tisknou pod
    sebe, v tabulkovém rozvržení se položky tisknou vedle sebe,
    v zarovnaném rozvržení tisk připomíná tištěný formulář. Zvolte
    **Zarovnané rozvržení** s orientací **Na výšku**.\
    ![](images/ecdl/mod5/image023.jpg){width="520" height="360"}\
7.  Klikněte na **Další**. Zvolte např. **Společenský styl**. Klikněte
    na **Další**. Zvolte název sestavy, např. ponechte název
    **Výrobky**. Potvrďte **Dokončit**. Na obrazovce se objeví výsledná
    sestava.\
    ![](images/ecdl/mod5/image025.jpg){width="604" height="337"}\
    \
    Sestava je připravena buď k tisku, nebo k případným úpravám, kterými
    výslednou sestavu přizpůsobíte svým představám.

[Zpět](#domu)

[\
]{style="font-size:18.0pt;font-family:Arial;
color:black;"}

## [Náměty]{#namety} na další příklady, které budou postupně řešeny v časopise Počítač pro každého

1.  Jak upravit formulář.
2.  Jak filtrovat podle formuláře.
3.  Jak ve formuláři použít objekt seznam.
4.  Jak upravit objekty v sestavě.
5.  Jak seskupovat v sestavách.
6.  Jak upravit vlastnosti položek v tabulce.
7.  Jak do dotazu zařadit výpočty.
8.  Jak v dotazu použít souhrnný výpočet.
