## Oblast P - Grafika a digitální fotografie

<div>

#### Stručná charakteristika modulu

Absolvent modulu Grafika a digitální fotografie bude rozumět základním
teoretickým pojmům z oblasti grafiky (rastr, vektor, rozlišení, barevné
hloubka atd.), bude umět nasnímat fotografii skenerem, nafotit obrázek
digitálním fotoaparátem, upravit snímky v počítači, vytisknout je nebo
publikovat na webu. Z fotografií bude umět vytvořit jednoduchou koláž.
Bude umět vytvořit jednoduchou vektorovou kresbu, leták, vizitku, obal
CD apod. Získá přehled o tvorbě www stránek a použití jednotlivých
grafických prvků při jejich návrhu včetně průhledných a animovaných
obrázků. Bude umět vytvořit a přečíst PDF soubor. Kromě porozumění
ovládání programů bude absolvent znát zásady kompozice snímku a
nezapomeneme ani na základy kompozice obrazu a používání barev. Součástí
bude i přehled využitelné techniky a dostupného programového vybavení.

#### Cílová skupina

Kurz je díky svému zaměření primárně určen široké oblasti pracovníků
školství. Znalost práce s grafikou využijí učitelé a ředitelé všech typů
škol, od škol mateřských, přes základní a střední školy, vyšší odborné
školy až po školy vysoké.

#### Cíle modulu - profil absolventa - kompetence

Zvládnutí základů zpracování grafiky na počítači je nutnou podmínkou pro
využívání digitální fotografie, tvorbu webu, zpracování prezentací i
pokročilou práci s textem. Vnímá to velké množství uživatelů počítače,
proto jde v současnosti o velmi moderní a rozvíjející se oblast. Bez
výrazného pokroku v této oblasti není možný reálný rozvoj využívání
výpočetní techniky při výuce.

#### Vstupní požadavky (úroveň)

1.  Tento modul jednoznačně předpokládá zkušenosti v ovládání počítače,
    tj. velmi dobré zvládnutí obsluhy operačního systému, porozumění
    ukládání a otevírání souborů včetně struktury disků a složek v
    počítači. Dále se předpokládají znalosti používání webu a praktické
    zvládnutí práce s textem.
2.  Zvládnutí základů práce s grafikou předpokládá praxi a přístup k
    technice.

#### Podmínky pro úspěšné absolvování

Základní podmínkou absolvování volitelného modulu je obhájení zadaného
projektu. Absolvování modulu je dále podmíněno zpracováním minimálně 70
% dále uvedených praktických úloh a účastní na min. 70 % vyučovacích
hodin.

Podle stanoviska sekce odboru SIPVZ není možné administrativní udělení
volitelného modulu.

#### Závěrečná práce

Závěrečná práce by měla shrnovat celou látku, která byla v kurzu
probrána, nebo alespoň její větší část.

</div>
