## Certifikačního řízení v rámci cyklu kurzů PC

Student, který žádá o certifikační řízení k získání Osvědčení o úspěšném
absolvování cyklu kurzů z oblasti informační technologie a informační
výchovy musí splňovat následující podmínky a vykonat následující úkony:

-   Musí mít úspěšně absolvovány kurzy PC2 až PC7. Poslední získaná
    známka nesmí být ke dni podání žádosti starší půl roku. Výsledný
    průměr ze všech kurzů smí být nejvýše 1,5.
-   V pracovně oddělení ITTIV katedry ITTV UK-PedF (P. Navrátilová č.
    dveří 37, lin. 240, petra.navratilova\@pedf.cuni.cz) obdrží
    [závaznou přihlášku](download/prihl_PC.doc) k získání osvědčení o
    úspěšném absolvování cyklu kurzů PC. Vyplněnou přihlášku podá na
    stejném místě. Při podání je nezbytné předložit index ke kontrole
    údajů.
-   Žadatel bude s využitím uvedených kontaktních údajů následně
    informován o výsledku projednání žádosti na poradě oddělení a v
    případě jejího přijetí mu bude ustanoven konzultant.

### Požadavky kladené na závěrečnou práci:

**Závěrečná práce může mít charakter:**

-   teoretické studie zaměřené na využití počítačových technologií ve
    vzdělávání či v řízení školy nebo podpoře výuky na ZŠ, popř. SŠ;
-   metodického materiálu podporujícího využití ICT ve výuce vybraného
    vyučovacího předmětu na ZŠ, popř. SŠ;
-   počítačové aplikace pro výuku či podporu výuky včetně dokumentace
    obsahující teoretickou část s analýzou a metodickým komentářem.

### Obhajoba závěrečné práce:

-   Termíny obhajob závěrečných prací, které se budou konat dvakrát
    ročně, a to např. na konci zimního a na konci letního semestru,
    budou včas zveřejněny na nástěnce odd. ITTIV a zároveň na webových
    stránkách http://it.pedf.cuni.cz
-   Obhajoba musí být vykonána nejdéle do jednoho roku od podání
    přihlášky k získání osvědčení.
-   Student je povinen odevzdat hotovou závěrečnou práci svému
    konzultantovi nejpozději 14 dní před zvoleným termínem obhajoby.
-   Obhajoba bude probíhat v prostorách KITTV UK - PedF. Po úspěšném
    absolvování obhajoby obdrží student na zvláštním setkání Osvědčení o
    absolvování systému kurzů PC, vystavené fakultou.
