# Cíle a charakteristika studia [studijního oboru Technická a informační výchova se zaměřením na vzdělávání]{.styl1}

**Cílem studia** bakalářského studijního oboru Technická a informační
výchova se zaměřením na vzdělávání je poskytnout studentům bakalářské
vysokoškolské vzdělání v technicky zaměřených oblastech výchovy a
vzdělávání, připravit je na vedení technicky zaměřené zájmové činnosti
dětí a mládeže a vybavit je příslušnými kompetencemi pro jejich
uplatnění v oblasti aplikace informačních a komunikačních technologií a
široce pojaté informační výchovy.

**Studium by mělo poskytnout** ucelené, kompetenčně a aplikačně
orientované vysokoškolské bakalářské vzdělání zabezpečující vhodnou
proporci mezi teoretickou a aplikační složkou a vybavit absolventy
dostačujícími vědomostmi a dovednostmi v odborných základech technické
výchovy a aplikované informační technologie a informační výchovy.
Studium by tak mělo zabezpečit možnost přímého uplatnění absolventů

**Zaměření studijního oboru** je koncipováno tak, aby jeho absolventi
získali možnost přímého uplatnění především v níže uvedených  funkcích:

-   asistent učitele pro přípravu materiálů pro výuku technicky a
    technologicky zaměřených předmětů ve školských institucích
    poskytujících základní a střední vzdělávání,
-   správce počítačové sítě nebo informačního a databázového systému,
-   správce odborných učeben a laboratoří pro výuku technicky a
    technologicky zaměřených předmětů,
-   vedoucí technických zájmových kroužků ve vzdělávacích zařízeních,
    v domech dětí a mládeže a v dalších zařízeních pro zájmovou činnost
    dětí a mládeže,
-   pracovník v oblasti aplikace nebo prodeje informačních technologií,
    využití počítačové grafiky, multimédií, tvorby prezentací a webových
    aplikací,
-   pracovník pro zajišťování technicky orientovaných pracovních
    činností v rámci ergoterapie v zařízeních pro osoby s různými typy
    postižení,
-   konzultant a školitel v oblasti podnikové informační výchovy.

**Většina předmětů je podporována virtuálním vzdělávacím prostředím
[Moodle](http://moodle.pedf.cuni.cz/)** a online komunikačními nástroji.
V systému Moodle je k dispozici sada výukových materiálů a materiálů
určených k samostudiu popř. rozšiřujících studijních materiálů obvykle
organizovaných dle tematických okruhů. Pro potřeby kontroly studia jsou
v systému k dispozici nástroje pro on-line testování, nástroje pro
podporu hodnocení úloh a samozřejmě rozhraní pro odevzdávání
vypracovaných zadání, projektů a seminárních, resp. semestrálních prací.

**Zaměření studijního oboru** je současně koncipováno s ohledem na
skutečnost, že očekávanou prioritou absolventa tohoto studia, které je
součástí strukturovaného dvouoborového studia učitelství na Pedagogické
fakultě UK v Praze, bude **navazující magisterské studium učitelství**.
Během studia bude proto snahou podpořit vztah studentů ke školským
institucím, a to též systémem praxí a řešením bakalářských prací se
vztahem ke školství. I v případě, že se absolventi nerozhodnou pro další
studium, bude tak zvyšována šance na jejich uplatnění v neučitelských
profesích, především při správě počítačových a informačních systémů ve
vzdělávacích institucích a současně snížení výrazného nedostatku takto
orientovaných pracovníků v resortu školství.

**Absolvent** bakalářského studijního oboru Technická a informační
výchova se zaměřením na vzdělávání může uplatnit získané vzdělání včetně
komplexu kompetencí podporujících jeho profesní adaptabilitu v řadě
profesí, resp. funkcí v institucích poskytujících základní a střední
vzdělávání, v zařízeních pro zájmovou činnost dětí a mládeže,
v zařízeních pro osoby s různými typy postižení při zajišťování
technicky orientovaných pracovních činností v rámci ergoterapie, ve
firmách zabývajících se obchodem nebo poskytováním služeb, především pak
v oblasti informačních a komunikačních technologií, v různých podnicích
na střední technické úrovni, kde je vyžadována vysokoškolská kvalifikace
a schopnost samostatného tvůrčího řešení praktických problémů, v
bankovnictví i v institucích státní správy.
