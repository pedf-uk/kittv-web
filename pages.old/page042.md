# Cíle a charakteristika studia studijního oboru [Učitelství VVP pro ZŠ a SŠ - Technická a informační výchova ]{.styl1}

**Cílem studia** magisterského studijního oboru Učitelství VVP pro ZŠ a
SŠ - Technická a informační výchova je poskytnout ucelené, profesně
orientované magisterské vzdělání připravující absolventy pro profesi
učitele vyučovacích předmětů, tematických celků, kurzů a projektů
z oblasti technické a informační výchovy ve vzdělávacích institucích
poskytujících základní a střední vzdělávání.

**Absolventi studijního oboru** získají příslušné znalosti a dovednosti
v oblasti technické a informační výchovy, soudobých didaktických
koncepcí a metodických přístupů k výuce technicky zaměřených vyučovacích
předmětů, typicky pak předmětů či tematických celků v rámci vzdělávací
oblasti Člověk a svět práce, resp. vzdělávací oblasti Informační a
komunikační technologie dle Rámcového vzdělávacího programu pro základní
vzdělávání, popř. obdobně zaměřených předmětů ve vzdělávacích
institucích poskytujících střední vzdělávání. Studium připravuje
absolventy především pro realizaci uživatelsky a kompetenčně
orientovaného pedagogického přístupu k technice, informačním a
komunikačním technologiím a vedení technické a informační výchovy
v tomto směru v podmínkách škol.

Absolventi magisterského studijního oboru Učitelství VVP pro ZŠ a SŠ -
Technická a informační výchova se mohou uplatnit s ohledem na zaměření
studia a charakter své přípravy především jako učitelé povinných a
volitelných vyučovacích předmětů, resp. tematických celků či
vzdělávacích oborů z oblasti technické a informační výchovy na všech
typech základních škol, gymnáziích, na s tředních odborných školách, na
technických lyceích a odborných učilištích. Vedle vlastních výukových
aktivit budou absolventi připraveni vykonávat též funkci ICT
koordinátora na školách dle Koncepce státní informační politiky ve
vzdělávání, působit jako poradci a školitelé v oblasti využívání
a rozvoje informačních a komunikačních technologií na škole, vést
a organizovat mimovýukové aktivity orientované na práci žáků s technikou
a pečovat o školní počítačový a informační systém. Absolventi se mohou
uplatnit současně jako vychovatelé, lektoři či školitelé technicky
orientovaného vzdělávání nebo technických zájmových kroužků v domovech
dětí a mládeže, v zařízeních zajišťujících volnočasové aktivity a
v zařízeních pro osoby s různými typy postižení při zabezpečování
technicky zaměřených pracovních činností v rámci ergoterapie. Absolventi
se mohou uplatnit též jako školitelé či organizační pracovníci ve
školicích institucích a sféře podnikového vzdělávání především v oblasti
informačních a komunikačních technologií a informační výchovy.

Absolvent magisterského studijního oboru Učitelství VVP pro ZŠ a SŠ -
Technická a informační výchova tudíž může uplatnit získané vzdělání
včetně komplexu kompetencí podporujících jeho profesní adaptabilitu
v řadě profesí, v nichž bude využívat získanou způsobilost vést či
organizovat vzdělávací aktivity z oblasti technické a informační
výchovy, resp. využívat svých schopností spravovat či rozvíjet
počítačové systémy. Studijní obor je však prioritně orientován na
přípravu absolventů jako učitelů technických a technologických předmětů
ve vzdělávacích zařízeních poskytujících základní a střední vzdělání.\
