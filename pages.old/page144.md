## POKYNY K STÁTNÍ ZÁVĚREČNÉ ZKOUŠCE {#pokyny-k-státní-závěrečné-zkoušce align="center"}

## pro bakalářský studijní obor Technická a informační výchova se zaměřením na vzdělávání {#pro-bakalářský-studijní-obor-technická-a-informační-výchova-se-zaměřením-na-vzdělávání align="center"}

1.  Státní závěrečná zkouška (SZZ) bakalářského studijního oboru
    Technická a informační výchova se zaměřením na vzdělávání je
    realizována ústní formou. V souladu se studijním programem se SZZ
    skládá z tematických okruhů, které pokrývají učivo matematiky,
    fyziky, informatiky, elektroniky a elektrotechniky, technické
    dokumentace, materiálů a technologií, principů a systémů v technice,
    algoritmizace a programování, architektury výpočetních systémů,
    počítačové grafiky, multimédií, síťových prostředků a informačních
    systémů, tvorby webových aplikací a databází (podrobně viz Okruhy
    otázek k SZZ:
    [*http://it.pedf.cuni.cz/index.php?menu=256*](http://it.pedf.cuni.cz/index.php?menu=256)).
2.  Součástí ústní SZZ je rozbor řešení úloh, která student vypracuje
    v rámci přípravy na zkoušku. Jedná se o úlohy z oblasti matematiky,
    fyziky, elektroniky, resp. elektrotechniky, technické dokumentace,
    algoritmizace, programování, tvorby www stránek, počítačových sítí,
    počítačové grafiky a databází (informačních systémů). Úlohy
    z matematiky a fyziky jsou početní, úlohy z elektrotechniky a
    elektroniky jsou orientovány na základní subokruhy těchto předmětů,
    resp. tematických oblastí (např. řešení obvodů, výpočty součástek).
    Úlohy z dalších celků se většinou týkají vypracování návrhu, řešení
    dílčího problému, resp. úkolu nebo sestavení algoritmu (ve zvoleném
    jazyce či vývojovým diagramem).
3.  Při přípravě na zkoušku lze používat pouze matematicko-fyzikální
    tabulky a kalkulátory poskytnuté katedrou před zahájením přípravy na
    zkoušku.
4.  O výsledku SZZ bakalářského studijního oboru Technická a informační
    výchova se zaměřením na vzdělávání rozhodne komise na základě
    hodnocení SZZ v souladu se Studijním a zkušebním řádem Univerzity
    Karlovy v Praze, Pedagogické fakulty.
5.  Další podmínky organizačního charakteru budou sděleny před zahájením
    zkoušky.
