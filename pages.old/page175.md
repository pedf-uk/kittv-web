# Vstupní podmínky a výběrové řízení studia v oblasti pedagogických věd

## Učitelství odborného výcviku

**je vzdělávací** **program  pro získání** **odborné kvalifikace** v
programu CŽV **(dříve doplňující pedagogické studium),** je zabezpečován
fakultou podle zák. č. 563/2004 Sb., § 9, odst. 3), písm. a), b), c) a
odst. 5), v aktuálním znění a podle vyhlášky č. 317/2005 Sb. o dalším
vzdělávání pedagogických pracovníků.

<div>

****Cíl a charakter vzdělávacího programu: ****

</div>

Cílem je **získat kvalifikaci k výkonu učitelské profese na středních
školách v segmentu odborného výcviku na SOŠ, SOU a OU**. Vedle přípravy
pedagogické, psychologické a didaktické bude těžiště studia spočívat v
přípravě na zajišťování výuky odborného výcviku, zejména pak v metodice
jednotlivých etap procesu osvojování pracovních a výrobních postupů,
osvojování senzomotorických dovedností a vytváření návyků. Odborná
způsobilost absolventa v souvislosti s jeho předchozím vzděláním je
předpokládána na vstupu a její další rozvoj není smyslem studijního
programu.

<div>

****Vstupní podmínky:****

</div>

Řádně podaná přihláška ke studiu na vysoké škole pro akademický rok
2019/2020 (v elektronické nebo v tištěné podobě). Podle zákona (563/2004
Sb., v aktuálním znění) O pedagogických pracovnících a o změně některých
zákonů je podmínkou pro přijetí ke studiu: 

-   střední vzdělání s maturitní zkouškou získané ukončením vzdělávacího
    programu středního vzdělávání v oboru vzdělání, který odpovídá
    charakteru vyučovaného předmětu nebo;
-   vyšší odborné vzdělání získané ukončením akreditovaného vzdělávacího
    programu vyšší odborné školy v oboru vzdělání, který odpovídá
    charakteru praktického vyučování nebo;
-   vysokoškolské vzdělání získané studiem v akreditovaném studijním
    programu studijního oboru, který odpovídá charakteru praktického
    vyučování nebo;
-   střední vzdělání s výučním listem získaným ukončením vzdělávacího
    programu středního vzdělávání v oboru vzdělání, který odpovídá
    charakteru vyučovaného předmětu.

<div>

**Školné:**

</div>

Výše školného za celé studium (2 semestry) je stanovena pro akademický
rok 2019/2020 na 18.309,- Kč. Školné se platí jednorázově na začátku
studia.

<div>

****Přihláška:****

</div>

<div>

Přihlášky ke studiu se podávají do **8. 9. 2019**

</div>

-   elektronicky
-   osobně v podatelně Pedagogické fakulty
-   poštou na adresu Univerzita Karlova, Pedagogická fakulta, studijní
    oddělení, M. Rettigové 4, 116 39  Praha 1

Přihláška ke studiu v [tištěné podobě](/podej.php?id_s=83) nebo
[elektronické
verzi](https://is.cuni.cz/studium/prijimacky/index.php?do=detail_kurz&cid=3361).

<div>

****Výběrové řízení:****

</div>

V procesu přijímacího řízení rozhoduje:

-   v případě velkého zájmu uchazečů datum podání přihlášky

<div>

****Délka studia a organizace výuky:****

</div>

-   celková délka studia: 2 semestry (jeden školní rok), pravidelná
    výuka -- jeden pracovní den v týdnu v rozsahu osmi vyučovacích
    hodin, v průběhu se nemění;
-   celková hodinová dotace: 330 vyučovacích hodin, z toho 184 hodin
    přímá výuka, 146 hodin distanční (individuální) výuky (celkem za dva
    semestry);
-   Termín pro zahájení studia je **polovina měsíce září 2019**,
    výukovým dnem je středa.

Všechny předměty vzdělávacího programu Učitelství odborného výcviku
budou realizovány **kombinovanou formou s podílem prezenční výuky**,
který vyplývá z učebního plánu. Distanční část výuky se opírá o
virtuální vzdělávací prostředí, které poskytuje posluchačům podporu v
řadě oblastí (studijní materiály, on-line podpora, diskusní fóra, řešené
příklady, cvičení, úkoly, testy). Zakončení předmětů: zápočet,
klasifikovaný zápočet nebo zkouška.

<div>

****Studijní plán:****

</div>

Sylaby předmětů jsou ve své aktuální podobě k dispozici ve Studijním
informačním systému. Studijní plán, resp. seznam předmětů, včetně
informace o hodinové dotaci, způsobu ukončení a doporučeném semestru je
dostupný **z vertikálního menu**.

<div>

****Výstupní podmínky pro úspěšné zakončení studia:****

</div>

Studium se ukončuje obhajobou závěrečné písemné práce a závěrečnou
zkouškou před komisí. Po jejím úspěšném složení získává absolvent
osvědčení Univerzity Karlovy o absolvování programu celoživotního
vzdělávání akreditovaného MŠMT v systému dalšího vzdělávání
pedagogických pracovníků, který uskutečnila Pedagogická fakulta
Univerzity Karlovy, vzdělávacího programu Učitelství odborného výcviku.

<div>

****Kontaktní osoba:****

</div>

PaedDr. Ladislav Reitmayer, CSc.\
e-mail: <ladislav.reitmayer@pedf.cuni.cz>\
tel.: 221 900 141

 
