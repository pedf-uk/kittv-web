# **Výstupní podmínky**  **oboru** **Učitelství VVP pro ZŠ a SŠ -- Technická a informační výchova**

Studium je zakončeno státní závěrečnou zkouškou, která se skládá z
následujících částí:

-   obhajoba diplomové práce (pokud je vypracována v oboru Učitelství
    VVP pro ZŠ a SŠ -- Technická a informační výchova); návrhy témat
    magisterských prací jsou zcela v kompetenci navrhovatelů oboru
    Učitelství VVP pro ZŠ a SŠ -- Technická a informační výchova
-   zkouška z 1. oboru -- Technická a informační výchova (písemná a
    ústní)
-   zkouška z 2. oboru, který student absolvoval
-   zkouška z pedagogiky a psychologie

Zkouška v magisterském studijním oboru Učitelství VVP pro ZŠ a SŠ --
Technická a informační výchova (zkouška z 1. oboru) se skládá ze dvou
předmětů:

-   Didaktika technické a informační výchovy
-   ICT v technické a informační výchově

Forma zkoušky je písemná a ústní. V jejich rámci je usilováno o
adekvátní prověření významných kompetencí teoretického i praktického
charakteru souvisejících s profilem absolventa studijního oboru.

Obsah předmětů státní závěrečné zkoušky vztahujících se k danému
studijnímu oboru pokrývá uceleně profilující teoretické znalosti
a praktické dovednosti v rozsahu studia oboru.

Předmět Didaktika technické a informační výchovy je zaměřen na
didaktické otázky realizace cílů technické a informační výchovy ve
vzdělávání na základních a středních školách, především pak na systémový
přístup k didaktice technické a informační výchovy, její cíle a úlohu ve
školním vzdělávání, východiska inovativních přístupů ke vzdělávání,
obsahová a kurikulární hlediska technické a informační výchovy,
vyučovací metody a organizační formy vyučování pro naplňování cílů
technické a informační výchovy,  didaktické zásady pro oblast technické
a informační výchovy, učebnice a další výukové a studijní zdroje pro
potřeby technické a informační výchovy včetně jejich didaktické analýzy,
metodiku vybraných témat a učebních úloh předmětů příslušných
vzdělávacích oblastí vymezených v rámcových vzdělávacích programech pro
základní a střední vzdělávání a projektování výuky pro oblast technické
a informační výchovy.

Předmět ICT v technické a informační výchově je zaměřen na teoretické
aspekty a praktické důsledky vlivu informačních a komunikačních
technologií na oblast vzdělávání, jednotlivé prvky edukačního prostředí
a výkon role učitele, evaluaci didaktického software a informačních
zdrojů, problematiku konstruktivních edukačních prostředí a inovativních
přístupů k edukaci založených na využívání informačních a komunikačních
technologií, e-learning a jeho využití při podpoře výuky a v rámci
celoživotního vzdělávání, teoretické a praktické aspekty správy
technických a síťových prostředků a informačních systémů vzdělávacích
institucí.

### **Po absolutoriu **

Po absolvování studijního oboru Učitelství VVP pro ZŠ a SŠ -- Technická
a informační výchova je možno:

a.  vykonat státní rigorózní zkoušku podle § 46 odst. 5 zákona č.
    111/1998 Sb., o vysokých školách v platném znění, po jejímž úspěšném
    vykonání se uděluje akademický titul doktor filozofie - PhDr.
    uváděný před jménem.
b.  pokračovat ve studiu doktorského studijního oboru Pedagogika se
    zaměřením na didaktiku informační a technické výchovy, po jehož
    úspěšném zakončení se uděluje akademický titul doktor -- Ph.D.
    uváděný za jménem.
