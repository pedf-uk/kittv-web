## Základní informace o pracovišti:

Oddělení informační technologie a technické a informační výchovy katedry
informačních technologií a technické výchovy Pedagogické fakulty
Univerzity Karlovy v Praze je vědecko pedagogické pracoviště zaměřené do
oblasti průniku techniky, soudobých informačních a komunikačních
technologií a pedagogiky (didaktiky), tedy do oblasti technické a
informační výchovy, informační technologie pro učitele, resp. do oblasti
informační výchovy a didaktiky informační výchovy (Information and
Communication Technology in Education, Learning Technology, Educational
Technology). Pracoviště se tudíž zabývá výzkumem, výukou, rozvojem a
aplikacemi ICT v rámci oborové i všeobecné přípravy budoucích učitelů,
distančně orientované přípravy učitelů z praxe a podpory funkčního
využívání informačních a komunikačních technologií ve výuce a
zkvalitnění informační výchovy na základních školách.
