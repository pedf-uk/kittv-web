## Výstupní podmínky

**Studium je zakončeno státní závěrečnou zkouškou, která se skládá
z následujících částí:**

-   obhajoba diplomové práce (pokud je vypracována na KITTV); návrhy
    témat magisterských prací jsou zcela v kompetenci navrhovatelů oboru
    Učitelství VVP pro ZŠ a SŠ - Informační a komunikační technologie.
-   Zkouška z informační a komunikační technologie (písemná a ústní)
-   Zkouška z pedagogiky a psychologie

Zkouška v magisterském studijním oboru Učitelství VVP pro ZŠ a SŠ --
Informační a komunikační technologie se skládá ze dvou předmětů:

-   Didaktika informační a komunikační technologie
-   Informační a komunikační technologie ve vzdělávání

Forma zkoušky je písemná a ústní. V jejich rámci je usilováno o
adekvátní prověření významných kompetencí teoretického i praktického
charakteru souvisejících s profilem absolventa studijního oboru.\
Obsah předmětů státní závěrečné zkoušky vztahujících se k danému
studijnímu oboru pokrývá uceleně profilující teoretické znalosti
a praktické dovednosti v rozsahu studia oboru.\
Předmět Didaktika informační a komunikační technologie je zaměřen na
prověření vědomostí a dovedností souvisejících s didaktickými aspekty
efektivního uplatňování prostředků a možností informačních
a komunikačních technologií ve škole a didaktické způsobilosti
realizovat výuku příslušných vyučovacích předmětů, především pak na
didaktické otázky realizace jejich cílů na základních a středních
školách, systémový přístup k didaktice informačních a komunikačních
technologií, východiska inovativních přístupů ke vzdělávání, obsahová a
kurikulární hlediska výuky, vyučovací metody, organizační formy a
didaktické zásady pro oblast informačních a komunikačních technologií,
učebnice a další výukové a studijní zdroje včetně jejich didaktické
analýzy, metodiku vybraných témat a učebních úloh předmětů příslušných
vzdělávacích oblastí vymezených v rámcových vzdělávacích programech pro
základní a střední vzdělávání a projektování výuky pro oblast
informačních a komunikačních technologií.\
Předmět Informační a komunikační technologie ve vzdělávání je zaměřen na
teoretické aspekty a praktické důsledky vlivu informačních
a komunikačních technologií na oblast vzdělávání, proměny edukačního
prostředí v souvislosti s rozvojem ICT, jednotlivé prvky edukačního
prostředí a výkon role učitele, vlastnosti, funkce a využívání
informačních zdrojů, systémů a informačních síťových technologií
s ohledem na pedagogické aplikace a specifika vzdělávání v informační
společnosti, evaluaci didaktického software a informačních zdrojů,
problematiku konstruktivních edukačních prostředí a inovativních
přístupů k edukaci založených na využívání informačních a komunikačních
technologií, e-learning a jeho využití při podpoře výuky a v rámci
celoživotního vzdělávání, teoretické a praktické aspekty správy
technických a síťových prostředků a informačních systémů vzdělávacích
institucí.\
**Po absolutoriu ** \
Po absolvování studijního oboru Učitelství VVP pro ZŠ a SŠ -- Informační
a komunikační technologie je možno \
a) vykonat státní rigorózní zkoušku podle § 46 odst. 5 zákona č.
111/1998 Sb., o vysokých školách v platném znění, po jejímž úspěšném
vykonání se uděluje akademický titul doktor filozofie - PhDr. uváděný
před jménem.\
b) pokračovat ve studiu doktorského studijního oboru Pedagogika se
zaměřením na didaktiku informační a technické výchovy, po jehož úspěšném
zakončení se uděluje akademický titul doktor -- Ph.D. uváděný za jménem.
