## FAQ a jak na to

### Kdo může SW získat a používat

Získávání licencí a SW je vázáno na katedru KITTV. Všem studentům a
pracovníkům katedry jsou automaticky vytvářeny účty na stránkách
E-Academy, což je webové rozhranní pro získávání licencí a SW.
Jednoduše, pokud se účastníte výuky na KITTV, pak máte možnost získávat
SW a licence z porgramu MSDN AA. Přesný postup naleznete v dalších
dokumentech (Registrace, Jak získat SW a licence).

### Jsou licence platné stále i po skončení mého studia?

Ano. Licence získané z licenčního programu MSDN AA jsou plnohodnotné
licence a mají neomezenou platnost. SW získaný pomocí programu MSDNA AA
je možno používat a instalovat i po skončení studia. Není však již možno
generovat nová licenční čísla a získávát aktualizace (automatické
aktualizace např. v OS samozřejmě fungují).

### Na co můžu SW získaný v MSDN AA používat

SW získaný v licenci MSDN AA je primárně určen pro studijní účely a
testování produktů firmy Microsoft. Je ale možné tento SW používat i pro
Vaši běžnou práci. Studenti se nejčastěji ptají na možnost instalace a
používání operačních systémů z licence MSDN AA. Podle licence MSDN AA
můžete mít na svém domácím počítači nainstalován například operační
systém Windows XP SP2, protože tento systém potřebujete pro provoz
například vývojářského prostředí Visual Studio 2005. Zároveň ale můžete
mít na stejném stroji nainstalované Vaše zakoupené Office a s nimi běžně
pracovat.

### Jak si nainstaluji SW stažený ve formátu .ISO

Soubory ISO (tzv. image) lze bez problémů vypálit na běžné
(odpovídající) nosiče dat CD a DVD. Pokud nechcete SW vypalovat, můžete
soubory ISO připojit k počítači jako virtuální optické mechaniky. Jako
příklad je možno uvést Virtual CloneDrive, který je k dispozici v českém
jazyce.

### Co mám dělat, pokud chci získat další SW produkty?

Nejdříve si na stránkách MSDN AA ověřte, zda produkt, o který se
zajímáte, je obsažen v licenci MSDN AA (pod tuto licenci například
nespadá MS Office = WORD, EXCEL, POWERPOINT atd.). Pokud produkt do
licence spadá, kontaktujte správce licence Mgr. Miloše Prokýška
(milos.prokysek\@pedf.cuni.cz) a produkt Vám bude uvolněn. Jedná se
především o méně využívané nástroje a jiné jazykové verze SW. Některé
verze SW bohužel nejsou v licenci obsaženy (např. OS Windows Vista je
aktuálně (leden 2008) k dispozici pouze ve verzi Business).

### Co mám dělat, pokud jsem narazil/a na jiný problém?

Než budete podnikat jakékoliv pokusy o kontaktování správce licence, tak
si **POŘÁDNĚ** přečtěte všechny návody a doplňkové materiály včetně této
části (FAQ a jak na to). Poté se pokuste zeptat kolegů, kteří již systém
pro správu licencí používají. Pokud ani toto nepomůže, kontaktujte
správce licence (Mgr. Miloš Prokýšek) pomocí emailu prokysek\@pf.jcu.cz.
Správce licence si vyhrazuje právo zodpovědět pouze smysluplné dotazy, a
řešit pouze problémy, které nelze vyřešit pomocí stávajících materiálů a
návodů. Správce licence rovněž nebude odpovídat na dotazy týkající se
instalace a fungování jednotlivých SW produktů (pokud se mu nebude chtít
:-))
