# Informace o studiu navazujícího magisterského studia oboru  Učitelství VVP pro ZŠ a SŠ -- Informační a komunikační technologie v prezenční formě

## Základní informace

### Vstupní podmínky pro přijetí uchazeče

Mezi  specifické předpoklady pro přijetí ke studiu magisterského
studijního oboru Učitelství VVP pro ZŠ a SŠ -- Informační a komunikační
technologie náleží zvládnutí odborné problematiky a získání příslušných
vědomostí a dovedností odpovídajících obsahu bakalářského studijního
oboru Informační technologie se zaměřením na vzdělávání, a to v rozsahu
bakalářské státní závěrečné zkoušky.\
Přijímací zkouška má praktickou formu. Svým pojetím je orientována na
práci s daty textové a číselné povahy, tvorbu a úpravu grafiky a
multimédií, algoritmizaci a programování, databáze a design webových
stránek. Ověřovány tak budou znalosti a dovednosti uchazečů z oblasti
základních principů elektroniky a jejich praktických aplikací v oblasti
informačních a komunikačních technologií, architektury výpočetních
systémů, konstrukce počítačů a programového vybavení se zaměřením na
osobní počítače, datových a přenosových sítí, funkcí, služeb
a stavebních prvků počítačových sítí a databázových a informačních
systémů, vývojových prostředků, systémů a prostředí, vývoje základních
programových konstrukcí, zpracování obrazových a zvukových dat na
počítači a tvorby multimediálních aplikací.\
** **

### Cíle a charakteristika studia

Cílem navazujícího magisterského studia oboru Učitelství VVP pro ZŠ a SŠ
-- Informační a komunikační technologie je poskytnout ucelené, profesně
orientované magisterské vzdělání připravující absolventy pro profesi
učitele vyučovacích předmětů, tematických celků, kurzů a projektů
orientovaných do oblasti informačních a komunikačních technologií
především ve vzdělávacích institucích poskytujících základní a střední
vzdělávání.\
Studium oboru Učitelství VVP pro ZŠ a SŠ -- Informační a komunikační
technologie by mělo poskytnout ucelené, profesně orientované
vysokoškolské magisterské vzdělání obsahově zaměřené na odbornou a
pedagogickou přípravu vysokoškolsky vzdělaných odborníků, teoreticky i
prakticky připravených pro učitelskou profesi v oblasti informačních a
komunikačních technologií.

### Profil absolventa

Absolvent oboru by měl být z hlediska získaných všeobecných, odborných a
speciálních výstupních vědomostí a dovedností a z hlediska kompetencí
podporujících jeho profesní adaptabilitu dobře připraven uplatnit se v
řadě profesí, v nichž bude využívat získanou způsobilost vést či
organizovat vzdělávací aktivity z oblasti ICT, resp. využívat svých
schopností efektivně využívat, spravovat či rozvíjet počítačové systémy.
Za typické lze považovat profese či funkce:  Učitele povinných a
volitelných vyučovacích předmětů v rámci pojetí vzdělávací oblasti
orientované na ICT na všech typech základních škol, gymnáziích,
středních odborných školách a odborných učilištích, konzultanta nebo
školitele ve školicích institucích mimo resort školství a sféře
podnikového vzdělávání v oblasti informačních a komunikačních
technologií.

### Po absolutoriu

Po absolvování studijního oboru Učitelství VVP pro ZŠ a SŠ -- Informační
a komunikační technologie je možno:

-   vykonat státní rigorózní zkoušku podle § 46 odst. 5 zákona č.
    111/1998 Sb., o vysokých školách v platném znění, po jejímž úspěšném
    vykonání se uděluje akademický titul doktor filozofie - PhDr.
    uváděný před jménem.
-   pokračovat ve studiu doktorského studijního oboru Pedagogika se
    zaměřením na didaktiku informační a technické výchovy, po jehož
    úspěšném zakončení se uděluje akademický titul doktor -- Ph.D.
    uváděný za jménem.
