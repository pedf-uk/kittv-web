# **Vstupní podmínky** ** oboru** **Učitelství VVP pro ZŠ a SŠ -- Technická a informační výchova**

Mezi **specifické předpoklady pro přijetí** ke studiu magisterského
studijního oboru Učitelství VVP pro ZŠ a SŠ -- Technická a informační
výchova náleží zvládnutí odborné problematiky a získání příslušných
vědomostí a dovedností odpovídajících obsahu bakalářského studijního
oboru Technická a informační výchova se zaměřením na vzdělávání, a to v
rozsahu bakalářské státní závěrečné zkoušky.

Přijímací zkouška ověřuje znalosti a dovednosti uchazečů z oblasti
materiálů a technologií se zaměřením na kovové a nekovové materiály,
základů elektrotechniky a elektroniky včetně dovednosti je aplikovat,
uživatelského programového vybavení počítačů včetně aplikací týkající se
oblasti technické a technologické, databázových technologií a
informačních systémů včetně jejich aplikací v oblasti technické a
technologické.

**Přijímací zkouška má písemnou i praktickou formu**. Svým pojetím je
písemná část přijímací zkouška orientována na numerické a grafické
řešení úloh a technickou dokumentaci a praktická část na práci s daty
textové a číselné povahy, základy tvorby a úpravy grafiky a
algoritmizaci.

### **[Studijní kombinace]{.ul}**

Studijní obor Učitelství VVP pro ZŠ a SŠ -- Technická a informační
výchova lze na Pedagogické fakultě UK v Praze studovat ve dvouoborové
kombinaci. Vaším druhým studijním oborem může být 

-   **Tělesná výchova** (TV-TIV),
-   **Výchova ke zdraví** (VZ-TIV).
