# Výstupní podmínky

Studium bakalářského studijního oboru Informační technologie se
zaměřením na vzdělávání je **zakončeno státní závěrečnou zkouškou**,
která se skládá z následujících částí:

1.  **obhajoba bakalářské práce**
2.  **státní závěrečné zkoušky** v bakalářském studiu Informační
    technologie se zaměřením na vzdělávání pokrývá uceleně profilující
    teoretické znalosti a praktické dovednosti v rozsahu studia;
    orientuje se do čtyř tematických okruhů, zkoušených písemnou, ústní
    nebo praktickou formou.

## Povinné tematické okruhy:

-   **Technické vybavení počítačů, elektronika a elektrotechnika**\
    (Tematický okruh je zaměřen na teoretické aspekty, funkce a řešení
    výpočetních systémů, technické vybavení a konstrukci počítačů,
    specifika jejich jednotlivých částí a související základních
    principy elektroniky a jejich praktické aplikace v oblasti
    informačních a komunikačních technologií. Dále je zaměřen na
    problematiku teorie elektromagnetického pole a elektrických obvodů a
    na charakteristiky a principy funkce elektronických systémů jako
    komponent prostředků ICT.)
-   **Zpracování dat a informací prostředky ICT**\
    (Tematický okruh je zaměřen na vztah informací a dat, kódování
    informací, technologické platformy digitalizace informací včetně
    konkrétních technických řešení (zejm. principy digitalizace zvuku a
    obrazu), formáty dat, jejich druhy podle typu kódované informace,
    přehled základních souborových formátů, kompresi dat a metody
    komprese.)
-   **Počítačové sítě a operační systémy**\
    (Tematický okruh je zaměřen, na aplikační a systémové programové
    vybavení se zaměřením na osobní počítače a na ověření příslušných
    vědomostí a praktických kompetencí potřebných pro jejich
    administraci. Dále se zaměřuje na síťové operační systémy, na
    teoretické a praktické aspekty datových a přenosových sítí,
    spojovacích a přenosových systémů, síťových protokolů, integraci
    datových a telekomunikačních sítí, jejich topologií, funkcí, služeb
    a stavebních prvků z pohledu spojovacích a přenosových systémů,
    včetně příslušných vědomostí a praktických kompetencí potřebných při
    správě sítí ve vybraných NOS.)
-   **Vývojové prostředky a prostředí\
    **(Tematický okruh je zaměřen na teoretické a praktické aspekty
    vývojových prostředků a prostředí i praktické dovednosti při vývoji
    základních programových konstrukcí a aplikací, především na teorii a
    praxi formálních vyjadřovacích, algoritmických a komunikačních
    počítačových prostředků a systémů orientovaných na počítačové
    programovací prostředky, zpracování obrazových a zvukových dat na
    počítači, a tvorbu multimediálních aplikací a projektů.)
-   **Databázové a informační systémy\
    **(Tematický okruh je zaměřen na teoretické a praktické aspekty
    databázových a informačních systémů, principy a metody analýzy,
    návrhu, vývoje a využití informačních a databázových systémů a
    jejich správy. Dále je okruh orientován na teoretické a praktické
    aspekty webových technologií, způsoby návrhu a tvorby webových
    stránek, vývojové nástroje, integraci databázových služeb ve
    webových systémech a na návrh a tvorbu webového uživatelského a
    prezentačního rozhraní informačních systémů.)
