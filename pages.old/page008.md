## []{#ped}Zaměření pedagogické činnosti:

Katedra informačních technologií a technické výchovy se ve své
pedagogické činnosti orientuje do několika oblastí a forem vzdělávání.
Hlavním pedagogickým zaměřením katedry je příprava studentů bakalářských
a magisterských studijních oborů Informační technologie se zaměřením na
vzdělávání, resp. Informační a komunikační technologie v prezenční i
kombinované formě. Vedle základního pedagogického působení se jedná o
pedagogické působení v rámci společného základu studia na fakultě, v
rámci doktorského studijního programu Pedagogika a působení v rámci
celoživotního vzdělávání. Především se jedná o následující oblasti a
formy:

### Bakalářské studijní obory

-   příprava studentů v tříletém bakalářském studijním oboru Informační
    technologie se zaměřením na vzdělávání ve studijním programu B 7507
    Specializace v pedagogice v prezenční i kombinované formě
-   příprava studentů v tříletém bakalářském studijním oboru Technická a
    informační výchova se zaměřením na vzdělávání ve studijním programu
    B 7507 Specializace v pedagogice v prezenční i kombinované formě

### Magisterské studijní obory

-   příprava studentů v dvouletém navazujícím magisterském studijním
    oboru Učitelství VVP pro ZŠ a SŠ - Informační a komunikační
    technologie ve studijním programu N 7504 Učitelství pro střední
    školy v prezenční i kombinované formě
-   příprava studentů v dvouletém navazujícím magisterském studijním
    oboru Učitelství VVP pro ZŠ a SŠ -Technická a informační výchova ve
    studijním programu N 7504 Učitelství pro střední školy v prezenční
    formě

### Všeobecná a profesně zaměřená příprava

-   příprava studentů v rámci společného základu v oblasti informační a
    komunikační technologie a rozvoje digitálních kompetencí pro
    studenty studijních programů B 7507 Specializace v pedagogice v
    prezenční formě a N 7504 Učitelství pro střední školy v prezenční a
    kombinované formě.
-   příprava studentů oborů Učitelství pro mateřské školy, Pedagogiky
    předškolního věku, Učitelství pro 1. st. ZŠ, Učitelství praktického
    vyučování a odborného výcviku a Vychovatelství zaměřená na
    informační a komunikační technologie a technickou a informační
    výchovu.

### Celoživotní vzdělávání

-   studium pro rozšíření odborné kvalifikace - Učitelství VVP pro
    základní školy a střední školy - Informační a komunikační
    technologie
-   studium pro získání odborné kvalifikace -- studium v oblasti
    pedagogických věd - Učitelství odborných předmětů, Učitelství
    praktického vyučování a Učitelství odborného výcviku
-   zabezpečení testovacího střediska pro ECDL testování v rámci systému
    European Computer Driving Licence
