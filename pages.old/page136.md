## Přihlášení a získání licencí a SW

Před prvním \"normálním\" přihlášením je nutno provést registraci.
Postup při registraci je uveden v části \"Registrace\". Pokud registrace
proběhla v pořádku, můžete se přihlásit do systému pomocí uživatelského
jména (=email užitý při registraci) a hesla (=heslo zvolené při
registraci). Otevřete svůj oblíbený webový prohlížeč a zadejte adresu
systému pro správu licencí [MS Imagine
Academy](https://www.microsoft.com/cs-cz/education/imagine-academy)

Objeví se stránka pro přihlášení a zde zadáte Vaše uživatelské jméno
(email) a Vaše zvolené heslo:\
**!!!! JEŠTĚ JEDNOU: TEĎ UŽ ZADÁVÁTE VÁŠ EMAIL, NIKOLI VAŠE *UID* (např.
PROKYM1AP nezadávejte) !!!!**

![](images/msdnaa/01_login.jpg)

Po přihlášení se objeví výpis již staženého SW. K získání dalších
licencí klikněte na odkaz ***\"Software\"***, který se nachází v horní
části stránky (nejedná se o odkaz My Software v levé části stránek)

![](images/msdnaa/04_Interface.jpg)

Software si vyberte ze seznamu, nebo si nechte software vyhledat pomocí
klíčového slova. Poté co vyberete software ke stažení, postupujete
podobně jako v internetovém obchodě (e-shop), ovšem v tomto e-shopu je
vše zdarma :-). Na následující stránce tedy potvrdíte svou
\"objednávku\".

![](images/msdnaa/buy03_product.jpg)

Jak již bylo řečeno výše, je následující postup podobný nákupu v
e-shopu, takže potvrďte nákup a licenční podmínky a dostanete se do
nákupního košíku.  Zde můžete pokračovat výběrem dalších produktů
(***Continue Shopping***), nebo dokončit \"nákup\" (***Check Out***).

![](images/msdnaa/Buy05_ShoppingCart.jpg)

Pokud jste zvolili dokončení nákupu, zadáte své jméno a email a tím
dokončíte nákup.

![](images/msdnaa/Buy06_Finish.jpg)

Po dokončení nákupu můžete stáhnout SW a získat licenční číslo (pokud je
vyžadováno) kliknutím na volbu \"***Download***\". **Celkem si můžete
každý produkt zakoupit dvakrát (2 licenční čísla)**. Postup pro stažení
SW je následující:

-   Klikněte na volbu ***My Software*** v levé části stránky. Tím
    zobrazíte přehled již získaných licencí.
-   Zobrazte si detail \"nakoupeného\" SW produktu (volba ***Download***
    v přehledu získaných licencí), zde naleznete i Vaše licenční číslo.
-   **Znovu klikněte na tlačítko download.** Tím získáte speciální
    program, tzv. Downloader. Ten se postará o stažení SW a o jeho
    rozšifrování, neboť každý produkt je stahován jako soubor ISO v
    šifrované podobě.
-   ***Spusťte Downloader*** a postupujte dle instrukcí (stačí vybrat,
    kam chcete SW stáhnout)

 
