# Rozšiřující studia

## Studium k rozšíření odborné kvalifikace - způsobilost vyučovat další předměty

realizované podle zákona č. 563/2004 Sb., o pedagogických pracovnících a
o změně některých zákonů a vyhláškou MŠMT ČR č. 317/2005 Sb., o dalším
vzdělávání pedagogických pracovníků, akreditační komisi a kariérním
systému pedagogických pracovníků.

### Název vzdělávacího programu: 

Učitelství všeobecně vzdělávacích předmětů pro základní školy a střední
školy - **Informační a komunikační technologie**

### Cíl a charakter vzdělávacího programu:

Rozšíření odborné kvalifikace v souladu s ustanovením § 6 odst. (1)
písm. b) vyhlášky MŠMT ČR č. 317/2005 Sb., o dalším vzdělávání
pedagogických pracovníků, akreditační komisi a kariérním systému
pedagogických pracovníků, ve znění pozdějších předpisů.

Absolvent studijního oboru Učitelství všeobecně vzdělávacích předmětů
pro základní školy a střední školy -- Informační a komunikační
technologie získá příslušné **profesní kompetence**, které ho opravňují
**k výkonu učitelské profese** na 2. stupni základních škol a na školách
středních v oboru Informační a komunikační technologie.

### Profil absolventa:

Studijní obor připravuje absolventy k **rozšíření odborné kvalifikace**
pro profesi učitele oblasti informační a komunikační technologie ve
vzdělávacích institucích poskytujících základní a střední vzdělávání.

Absolvent oboru by měl být z hlediska získaných všeobecných, odborných a
speciálních výstupních vědomostí a dovedností a z hlediska kompetencí
podporujících jeho profesní adaptabilitu způsobilý uplatnit se jako
**kvalifikovaný učitel** ve výuce předmětů oboru Informační a
komunikační technologie, resp. ve výuce tematických celků, kurzů a
projektů orientovaných do oblasti informačních a komunikačních
technologií.

### Vstupní podmínky:

Studium je určeno pro:

-   **učitele základních a středních škol**, kteří získali odbornou
    kvalifikaci učitele všeobecně vzdělávacích předmětů druhého stupně
    ZŠ nebo kvalifikaci učitele všeobecně vzdělávacích předmětů SŠ
    školy, dle § 8, resp. § 9 zákona č. 563/2004 Sb., a nemají aprobaci
    pro výuku informační a komunikační technologie
-   **absolventy akreditovaných magisterských studijních programů**,
    kteří současně studují v programu CŽV zaměřeném na přípravu učitelů

### Školné:

Výše školného za celé studium (3 semestry) je stanovena na 24.600,- Kč.
Školné se platí před začátkem prvního semestru.

### Přihláška:

Přihlášky ke studiu se podávají:

-   osobně v podatelně Pedagogické fakulty
-   poštou na adresu Univerzita Karlova v Praze, Pedagogická fakulta,
    studijní oddělení, M. D. Rettigové 4, 116 39  Praha 1

Další informace o způsobu podávání přihlášky a příslušné formuláře jsou
k dispozici na [stránkách studijního
oddělení](http://pages.pedf.cuni.cz/czv/programy-na-vykon-povolani/uchazeci-czv/nabidka-programu/).

Přílohou přihlášky ke studiu je ověřená kopie VŠ diplomu a vysvědčení --
dodatek diplomu.

[Přihlášku lze podat rovněž
elektronicky](https://is.cuni.cz/studium/prijimacky/index.php?do=detail_kurz&cid=4085)
přes studijní informační systém.

Termín podávání přihlášek pro aktuální běh je  **31. prosince 2017**.

### Výběrové řízení:

Výběrové řízení proběhne v lednu 2018, přijato bude prvních 20 uchazečů
splňujících vstupní požadavky na uchazeče.

*V případě nízkého počtu uchazečů nemusí být studium v tomto semestru
otevřeno, podané přihlášky se automaticky započítavají do dalšího běhu,
který bude vypsán na následující semestr.*

### Délka studia a organizace výuky:

-   celková délka studia: 3 semestry, pravidelná výuka -- jeden pracovní
    den v týdnu (typicky 8 pátků za semestr) v rozsahu osmi vyučovacích
    hodin;
-   plánovaným termínem pro zahájení studia je **únor 2018**

Všechny předměty vzdělávacího programu budou realizovány **kombinovanou
formou s podílem prezenční výuky**, který vyplývá z úvodního souhrnu,
resp. učebního plánu. Distanční část výuky se opírá o virtuální
vzdělávací prostředí, které poskytuje posluchačům podporu v řadě oblastí
(studijní materiály, on-line podpora, diskusní fóra, řešené příklady,
cvičení, úkoly, testy). Zakončení předmětů: zápočet, klasifikovaný
zápočet nebo zkouška.

### Studijní plán:

Sylaby předmětů jsou ve své aktuální podobě k dispozici ve Studijním
informačním systému. [Studijní plán](?menu=388), resp. seznam předmětů,
včetně informace o hodinové dotaci, způsobu ukončení a doporučeném
semestru je k dostupný na webu katerdry.

### Výstupní podmínky pro úspěšné zakončení studia:

Studium se ukončuje obhajobou závěrečné práce a závěrečnou zkouškou před
komisí. Po úspěšné obhajobě práce a úspěšném složení zkoušky získává
absolvent **osvědčení o absolvování studia k rozšíření odborné
kvalifikace** vydané vzdělávací institucí v souladu s ustanovením § 24
odst. 5 zákona č. 563/2004 Sb., o pedagogických pracovnících a o změně
některých zákonů, ve znění pozdějších předpisů.

### []{#kontakt}Kontaktní osoby:

**Garant za katedru ITTV (studium)**\
PhDr. Josef Procházka, Ph.D.\
e-mail: <josef.prochazka@pedf.cuni.cz>\
Telefon: 221 900 327

**Studijní oddělení (administrativa, přihlášky, platby)**\
Ivana Merellová\
e-mail: <ivana.merellova@pedf.cuni.cz>\
Telefon: 221 900 232
