# Cíl a charakter studia v oblasti pedagogických věd

# Učitelství praktického vyučování

Hlavním cílem studia je, aby absolvent získal kvalifikaci k výkonu
profese učitele praktických předmětů na SOŠ, SOU a OU. Po dobu studia
bude absolvent připravován zejména po stránce pedagogické, psychologické
i didaktické, a to s důrazem na jeho předpokládané působení jako učitele
praktických předmětů. Vedle základního přehledu poznatků a teorií
zmíněných disciplín, bude příprava orientována hlavně na problematiku
metodiky rozvoje senzomotorických dovedností žáků, elementárních
pracovních postupů, tvořivosti a další relevantní aspekty související s
výukou praktických předmětů, včetně metodik experimentování,
laboratorních cvičení a exkurzí. Odborná způsobilost absolventa v
souvislosti s jeho předchozím vzděláním je předpokládána na vstupu a
její další rozvoj není smyslem studijního programu.

<div>

 

</div>

Svým obsahovým zaměřením a charakterem by mělo studium absolventy
středních odborných a SOU s maturitou, kteří učí (budou učit) vyučovací
předměty praktického charakteru na SOŠ, SOU, OU vybavit kompetencemi,
resp. způsobilostí pro výuku prakticky orientovaných předmětů na střední
škole. Současně by měl absolvent být schopen pro přípravu a podporu
výuky vhodně využít moderních technologií.

<div>

 

</div>

S výjimkou předmětu Pedagogická praxe s reflexí budou všechny předměty
realizovány kombinovanou formou s podílem prezenční výuky, který vyplývá
z učebního plánu. Distanční část výuky se opírá o virtuální vzdělávací
prostředí. Distanční složka výuky je konkrétně podporována virtuálním
vzdělávacím prostředím Moodle. K vybraným tematickým oblastem výuky bude
v tomto prostředí pro posluchače k dispozici sada výukových materiálů a
materiálů určených k samostudiu popř. rozšiřujících studijních
materiálů, zadání úloh pro samostatnou práci, rozhraní pro odevzdávání
úkolů.

Hodinová dotace dvousemestrálního vzdělávacího programu Učitelství
praktického vyučování činí celkem 322 vyučovacích hodin, z toho 176
hodin připadá na přímou výuku  a  146 hodin na distanční výuku.
