## []{#home}Modul 2 --- *Práce s počítačem a správa souborů*

[](#priklady_na_PPK) [Řešený příklad 1](#pr1)\
[Řešený příklad 2](#pr2)\
[Řešený příklad 3](#pr3)\
[Řešený příklad 4](#pr4)\
[Náměty na cvičení](#namety)

[Sylabus](index.php?menu=61#m2)

**Modul 2** --- *Práce s počítačem a správa souborů* - požaduje od
kandidáta, aby byl schopen předvést své znalosti a schopnosti využívat
základních funkcí počítače a operačního systému. Kandidát by měl být
schopen efektivně pracovat v prostředí desktopu. Měl by být schopen
spravovat a organizovat soubory a adresáře/složky na svém počítači a
vědět, jakým způsobem pořídit kopie, přesunout nebo smazat jednotlivé
soubory, adresáře nebo složky. Kandidát předvede svoji znalost práce
s ikonami a okny na ploše obrazovky. Kandidát rovněž předvede schopnost
využívat vyhledávací funkce, jednoduché nástroje editace a různé
možnosti tisku, které nabízí operační systém.

#### **Pro řešení příkladů tohoto modulu potřebujete překopírovat některá data z CD na svůj počítač. Nejdříve vytvořte na disku C složku ECDL**

1.  Otevřete program **Průzkumník** (Start --- Programy --- Průzkumník).
2.  V levém okně Průzkumníka klikněte na ikonu disku C.
3.  Klikněte na nabídku **Soubor**, klikněte na příkaz **Nový**,
    klikněte na příkaz **Složka**.
4.  V pravém okně Průzkumníka se objeví Nová složka.
5.  Zapište její nový název **ECDL**. Potvrďte stisknutím klávesy
    **ENTER**.
6.   V případě, že se vám nedaří složku tímto způsobem přejmenovat,
    složku s názvem Nová složka v pravém okně Průzkumníka kliknutím
    vyberte. Klikněte na nabídku Soubor, klikněte na příkaz Přejmenovat.
    Napište na klávesnici ECDL a akci potvrďte stisknutím klávesy
    ENTER.**\
    **
7.  V levém okně Průzkumníka klikněte na ikonu složky ECDL.
8.  Klikněte na nabídku **Soubor**, klikněte na příkaz **Nový**,
    klikněte na příkaz **Složka**.
9.  V pravém okně Průzkumníka se objeví Nová složka.
10. Zapište její nový název **ECDL**. Akci potvrďte stisknutím klávesy
    **ENTER**.

#### Dekomprimujte soubor [rostliny.zip](download/rostliny.zip) do složky Modul 2, která je ve složce ECDL na disku C vašeho počítače 

### [Řešený příklad 1]{#pr1} {#řešený-příklad-1 style="line-height:150%"}

*Vlastnosti ikony Tento počítač, ukládání souborů, vlastnosti složky,
příkaz najít soubory čí složky*

Vytvořte textový soubor. Do jeho prvního řádku napište dnešní datum a
velikost operační paměti počítače, na kterém právě pracujete. Soubor
uložte pod jménem Příklad_1 do složky ECDL\\MODUL2. Do druhého řádku
souboru napište odpověď na otázku, kolik souborů (ne složek) je ve
složce ECDL\\MODUL2 a ve složkách vnořených.

1)      Pro vytvoření textového dokumentu můžeme použít libovolný
nainstalovaný textový editor (WordPad, Poznámkový blok,...). Program
spustíme pomocí nabídky tlačítka **Start**. Do dokumentu, který nám
program nabídl pro práci vepíšeme datum.

2)      Velikost OP zjistíme v dialogovém okně **Systém - Vlastnosti**.
Pomocí kombinace kláves Windows+M na klávesnici (nebo postupným klikáním
na minimalizační tlačítka otevřených oken) si vyprázdníme pracovní
plochu a vyhledáme na ní ikonu **Tento počítač**. Klikneme na ikonu
pravým tlačítkem myši (vyvoláme si její místní nabídku) a z místní
nabídky vybereme příkaz **Vlastnosti**.\
\
![](images/ecdl/mod2/image003.jpg){width="410" height="448"}\
V otevřeném okně zjistíme potřebnou informaci a okno zavřeme kliknutím
na tlačítko **Storno**.

3)      Kliknutím na příslušné tlačítko na hlavním panelu se vrátíme do
okna textového editoru a za mezeru vepíšeme zjištěnou informaci. Protože
má být další údaj napsán na novém řádku, ukončíme zápis klávesou Enter.

4)      Pro uložení dokumentu použijeme v nabídce **Soubor** příkaz
**Uložit.** V dialogovém okně **Uložit jako** do textového pole **Název
souboru** napíšeme Příklad_1. V textovém poli **Uložit do** si kliknutím
na rozbalovací šipku zobrazíme seznam zařízení a zvolíme disk, na který
chceme dokument uložit. Poté postupným klikáním na jednotlivé složky
vyhledáme ve stromu složek požadovanou složku ECDL\\MODUL2 a otevřeme
ji. Zadané hodnoty potvrdíme kliknutím na tlačítko **Uložit**.\
\
![](images/ecdl/mod2/image005.jpg){width="599" height="386"}

5)      Pro nalezení odpovědi na druhou otázku budeme potřebovat program
Průzkumník. Spustíme ho pomocí nabídky tlačítka **Start**. V levé části
okna program zobrazuje připojená zařízení a jejich složky. V této části
okna najdeme a označíme kliknutím složku ECDL\\MODUL2. (Pokud složku
nevidíme, budeme klikat myší do čtverečků se znaménkem + u ikon
nadřízených složek tak dlouho, až se zobrazí celá struktura nadřízených
složek a my uvidíme ikonu složky ECDL\\MODUL2.)

6)      Odpověď na otázku, kolik souborů je ve složce Modul2
(ECDL\\MODUL2), můžeme najít dvojím způsobem.\
![](images/ecdl/mod2/image007.jpg){width="432" height="310"}

a)      Pokud je složka ECDL\\MODUL2 označená, z nabídky **Soubor**
vybereme příkaz **Vlastnosti**. Otevře se dialogové okno Vlastnosti
ECDL\\MODUL2, ve kterém se mimo jiné dovíme, kolik souborů a vnořených
složek složka ECDL\\MODUL2 obsahuje. Okno zavřeme kliknutím na tlačítko
**Storno**.\
![](images/ecdl/mod2/image009.jpg){width="251" height="287"}

b)      Pokud je složka ECDL\\MODUL2 označená, použijeme na klávesnici
klávesu F3. Tato klávesa otevře okno pro hledání souborů a složek na
našem počítači (mohli bychom také v nabídce tlačítka **Start** najet na
řádek **Najít** a z vnořené nabídky vybrat příkaz **Soubory či
složky).**\
![](images/ecdl/mod2/image011.jpg){width="283" height="153"}\
V otevřeném okně bude vyplněno pole **Kde hledat** cestou ke složce,
která je otevřena v okně programu Průzkumník a jejíž soubory máme
počítat. Pohledem zkontrolujeme, zda je zaškrtnuto políčko **Včetně
podsložek.** Pole **Název** nevyplňujeme, protože nás zajímají všechny
soubory bez rozlišení typu a jména. Klikneme na tlačítko **Najít**. Po
chvíli nám program v rozšířené části okna nabídne výsledek hledání.\
![](images/ecdl/mod2/image013.jpg){width="307" height="301"}\
Ve stavovém řádku okna přečteme počet vnořených objektů. Program
nerozlišuje složky a soubory, proto klikneme do záhlaví sloupce **Typ**
(pokud ho nevidíte, maximalizujte okno **Najít**). Po této akci budou ve
výsledku hledání nejdříve vypsány složky, pak soubory seřazené podle
typu. Spočítáme počet složek a odečteme je od výsledku. Okno **Najít**
zavřeme.

7)      V hlavním panelu klikneme na tlačítko použitého textového
editoru a vrátíme se tak do okna, ve kterém máme rozepsánu odpověď.
Zjištěné číslo vepíšeme.

8)     Změny v textu uložíme kliknutím na tlačítko **Uložit**
![](images/ecdl/mod2/image015.jpg){width="16" height="18"} na panelu
nástrojů nebo v nabídce **Soubor** použijeme příkaz **Uložit.** Okno
textového editoru zavřeme.

[zpět](#home)

\

### [Řešený příklad 2]{#pr2}

*Výchozí tiskárna, ukládání souborů, hledání souborů podle data*

Do nového řádku souboru napište odpověď na otázku, kolik je ve složce
ECDL\\MODUL2 (a ve složkách vnořených) souborů (ne složek) vytvořených
před datem 7. 12. 2000.

1)      Pro vytvoření textového dokumentu můžeme použít libovolný
nainstalovaný textový editor (WordPad, Poznámkový blok,...). Program
spustíme pomocí nabídky tlačítka **Start**. Do dokumentu, který nám
program nabídl pro práci, vepíšeme datum. Za mezeru do stejného řádku
budeme psát odpověď na první otázku.

2)      Výchozí tiskárna je ta z připojených tiskáren, která se použije
při tisku spuštěném po kliknutí na tlačítko **Tisk**
![](images/ecdl/mod2/image017.jpg){width="17" height="15"} v panelu
nástrojů programu, případně která se nabídne v dialogovém okně **Tisk,**
otevřeném při použití příkazu **Tisk** z nabídky **Soubor** aplikací.
Místem, ve kterém si můžeme nastavit výchozí tiskárnu, je složka
**Tiskárny**. Složku najdeme v systému na několika místech. Pokud vidíme
na pracovní plochu, můžeme dvojitým kliknutím otevřít ikonu **Tento
počítač**. V otevřeném okně uvidíme ikonu složky **Tiskárny**. Pokud
máme otevřená nějaká okna, je rychlejší cesta přes tlačítko **Start,**
řádek **Nastavení**. Ve vnořené nabídce najdeme řádek **Tiskárny**.
Hledanou složku bychom nalezli také ve složce **Ovládací panely**. Pokud
jsme složku našli, otevřeme ji.\
![](images/ecdl/mod2/image019.jpg){width="247" height="184"}\
V okně vidíme ikony připojených tiskáren. U jedné z ikon najdeme symbol
P. Označuje tiskárnu, která byla doposud nastavena jako výchozí. Pokud
potřebujeme jako výchozí jinou tiskárnu, označíme kliknutím její ikonu a
z nabídky **Soubor** vybereme příkaz **Nastavit jako výchozí**
(s výhodou lze použít i místní nabídku vybrané ikony).

3)      Protože další údaj má být napsán na novém řádku, ukončíme zápis
klávesou Enter.

4)      Pro uložení dokumentu použijeme v nabídce **Soubor** příkaz
**Uložit.** V dialogovém okně **Uložit jako** do textového pole **Název
souboru** zapíšeme Příklad_2. V textovém poli **Uložit do** kliknutím
rozbalíme seznam zařízení a zvolíme disk, na který chceme dokument
uložit. Poté postupným klikáním na jednotlivé složky vyhledáme ve stromu
složek složku ECDL\\MODUL2 a otevřeme ji. Zadané hodnoty potvrdíme
kliknutím na tlačítko **Uložit**.

5)      Pro další práci budeme potřebovat program Průzkumník. Pokud
nemáme k dispozici jeho okno, spustíme program pomocí nabídky tlačítka
**Start**. V levé části okna program zobrazuje připojená zařízení a
jejich složky. V této části okna najdeme a označíme kliknutím složku
ECDL\\MODUL2. (Pokud složku nevidíme, budeme klikat myší do čtverečků se
znaménkem + u ikon nadřízených složek tak dlouho, až se zobrazí celá
struktura nadřízených složek a my uvidíme ikonu složky ECDL\\MODUL2).\
![](images/ecdl/mod2/image020.jpg){width="437" height="314"}\
Pro získání odpovědi na zadanou otázku potřebujeme okno **Najít**. Na
klávesnici proto použijeme klávesu F3. V otevřeném okně zkontrolujeme
pohledem, zda je zaškrtnuto políčko **Včetně podsložek**. Pole **Kde
hledat** je vyplněno jménem složky, kterou máme otevřenu v okně programu
Průzkumník, a cestou k ní**.** Pole **Název** nevyplňujeme, protože nás
zajímají všechny soubory bez rozlišení typu a jména. Protože máme
vyhledat soubory, s nimiž se pracovalo před určitým datem, klikneme v
okně **Najít** na kartu **Datum.** Na této kartě se nabízejí dvě
možnosti ‑ vyhledat všechny soubory bez ohledu na datum uložení, nebo
opačně hledané soubory datem omezit. Kliknutím vybereme druhou možnost.
Po této akci máme možnost si vybrat zda datum omezíme počtem dnů,
měsíců, případně zda chceme zadat rozmezí dvou dat. Klikneme na tlačítko
výběru **Mezi**. Směrem do minulosti omezení nemáme. Klikneme do prvního
pole a vepíšeme datum nějakého časově hodně vzdáleného dne nebo datum
zadáme pomocí kalendáře, který se zobrazí po kliknutí na rozbalovací
šipku. Datum zadané v úkolu vepíšeme do druhého pole.\
![](images/ecdl/mod2/image022.jpg){width="273" height="159"}\
Akci hledání zahájíme kliknutím na tlačítko **Hledej**. Ve stavovém
řádku okna přečteme počet vnořených objektů. Program nerozlišuje složky
a soubory, proto klikneme do záhlaví sloupce **Typ** (pokud ho nevidíte,
maximalizujte okno **Najít**). Po této akci budou ve výsledku hledání
nejdříve vypsány složky, pak soubory seřazené podle typu. Spočítáme
počet složek a odečteme je od výsledku. Okno **Najít** zavřeme.

6)      kliknutím na tlačítko použitého textového editoru v hlavním
panelu se vrátíme do okna, ve kterém máme rozepsánu odpověď a zjištěné
číslo vepíšeme.

7)      Změny v textu uložíme kliknutím na tlačítko **Uložit**
![](images/ecdl/mod2/image024.jpg){width="22" height="21"}na panelu
nástrojů nebo v nabídce **Soubor** použijeme příkaz **Uložit**. Okno
textového editoru zavřeme.

[zpět](#home)

\

### [Řešený příklad 3]{#pr3} {#řešený-příklad-3 style="line-height:150%"}

*Zobrazení času, hledání nejstaršího souboru, odstranění souboru, obnova
souboru*

Vytvořte textový soubor. Do jeho prvního řádku napište dnešní datum. Za
datum napište, jak máme postupovat v případě, že se v hlavním panelu
nezobrazuje čas a my ho potřebujeme vidět. Jak můžeme na počítači
zjistit datum? Soubor uložte pod jménem Příklad_3 do složky
ECDL\\MODUL2.

Dalším vaším úkolem bude odstranit ze složky Rostliny nejstarší soubor.
Až se vám to podaří, vraťte ho zpět a přejmenujte tento soubor na starý.

1)      Pro vytvoření textového dokumentu můžeme použít libovolný
nainstalovaný textový editor (WordPad, Poznámkový blok,...). Program
spustíme pomocí nabídky tlačítka **Start**. Do dokumentu, který nám
program nabídl pro práci, vepíšeme datum. Za mezeru do stejného řádku
budeme psát odpověď na první otázku.

2)      To, zda vidíme v hlavním panelu hodiny, nebo ne, je vlastností
**Hlavního panelu**. Proto klikneme pravým tlačítkem myši do hlavního
panelu (pozor - mimo jakákoliv tlačítka a nápisy!) a z místní nabídky
vybereme příkaz **Vlastnosti**.\
![](images/ecdl/mod2/image026.jpg){width="199" height="232"}\
Na první kartě dialogového okna klikneme do zaškrtávacího políčka
**Zobrazovat hodiny**. Volbu potvrdíme kliknutím na OK.

3)      Pokud máme v **Hlavním panelu** zobrazeny hodiny, zjistíme datum
tak, že myší najedeme do zobrazeného času a myš tady "zaparkujeme". Po
chvíli se datum objeví napsané v malém rámečku.

4)      Pro uložení dokumentu použijeme v nabídce **Soubor** příkaz
**Uložit.** V dialogovém okně **Uložit jako** do textového pole **Název
souboru** zapíšeme Příklad_3. V textovém poli **Uložit do** kliknutím
rozbalíme seznam zařízení a zvolíme disk, na který chceme dokument
uložit. Poté postupným klikáním na jednotlivé složky vyhledáme ve stromu
složek složku ECDL\\MODUL2 a otevřeme ji. Zadané hodnoty potvrdíme
kliknutím na tlačítko **Uložit**. Okno textového editoru zavřeme.

5)      Při řešení dalšího úkolu budeme potřebovat program Průzkumník.
Pokud nemáme program spuštěn, otevřeme ho pomocí nabídky tlačítka
**Start**. V levé části okna program zobrazuje připojená zařízení a
jejich složky. V této části okna najdeme a označíme kliknutím složku
Rostliny. (Pokud složku nevidíme, budeme klikat myší do čtverečků se
znaménkem + u ikon nadřízených složek tak dlouho, až se zobrazí celá
struktura nadřízených složek a my uvidíme ikonu složky Rostliny.) V
pravé části okna programu Průzkumník se zobrazí ikony souborů a
vnořených složek. Než začneme v této části okna pracovat, upravíme si
vzhled ikon a množství zobrazovaných informací.

6)      V nabídce **Zobrazit** okna programu Průzkumník vybereme
kliknutím příkaz **Podrobnosti.** kromě ikon a jejich jmen bude program
zobrazovat i některé vlastnosti souborů.\
![](images/ecdl/mod2/image028.jpg){width="413" height="297"}\
Pokud se v pravé části okna zobrazuje ikona a název otevřené složky,
vybereme z nabídky **Zobrazit** příkaz **Jako stránku WWW.** Ikona zmizí
a my budeme mít více místa pro zobrazované informace.\
![](images/ecdl/mod2/image030.jpg){width="413" height="297"}

7)      V otevřené složce máme najít nejstarší soubor. klikneme proto do
názvu sloupce **změněno**. Program seřadí zobrazené ikony podle data
uložení. Kliknutím označíme nejstarší a klávesou Delete soubor
odstraníme.\
V dialogovém okně pro potvrzení akce klikneme na ano.\
![](images/ecdl/mod2/image032.jpg){width="263" height="83"}

8)      Soubory, které odstraníme z pevných disků našeho počítače, se
přesunou do složky **Koš**. Máme-li odstraněný soubor vrátit zpět
(obnovit ho), musíme si **Koš** otevřít. Ikonu **Koše** najdeme na
pracovní ploše, ale i v okně programu Průzkumník. **Koš** zde otevřeme
kliknutím na jeho ikonu ve stromě zařízení a složek. V pravé části okna
vyhledáme a označíme kliknutím ikonu souboru odstraněného před chvílí.\
![](images/ecdl/mod2/image034.jpg){width="437" height="314"}\
Z nabídky **Soubor** (nebo z místní nabídky označené ikony) vybereme
příkaz **Obnovit**. Soubor bude přesunut zpět do složky Rostliny.

9)      Protože máme obnovený soubor přejmenovat, otevřeme opět složku
Rostliny kliknutím na její ikonu v levé části okna programu
**Průzkumník**. Soubor, který máme přejmenovat, označíme kliknutím na
ikonu a klikneme ještě jednou, tentokrát do rámečku, ve kterém je
zapsáno jméno souboru. Vepíšeme jméno nové a akci potvrdíme klávesou
Enter.\
\
![](images/ecdl/mod2/image036.jpg){width="575" height="441"}

[zpět](#home)

\

### [Řešený příklad 4]{#pr4} {#řešený-příklad-4 style="line-height:150%"}

*Práce s nápovědou, přesun souborů, hledání souborů podle názvu*

[Vytvořte textový soubor. Do jeho prvního řádku napište dnešní datum. Za
datum napište, kde můžeme v systému zjistit, co znamená pojem "cesta
k souboru" a jak máme postupovat, abychom se potřebnou informaci
dověděli. Soubor uložte pod jménem Příklad_4 do složky
ECDL\\MODUL2.]{.zadani}

[Dalším vaším úkolem bude přesunout ze složky Dřeviny všechny soubory,
v jejichž názvu se vyskytuje slovo tabulka, do nové složky. Novou složku
pojmenujte Vybrané soubory. Složka má být vnořená do složky
ECDL\\MODUL2.]{.zadani}

1)      Pro vytvoření textového dokumentu můžeme použít libovolný
nainstalovaný textový editor (WordPad, Poznámkový blok,...). Program
spustíme pomocí nabídky tlačítka **Start**. Do dokumentu, který nám
program nabídl pro práci, vepíšeme datum. Za mezeru do stejného řádku
budeme psát odpověď na první otázku.

2)      Pro vysvětlení pojmů a různých pracovních postupů používaných v 
systému můžeme použít nápovědu. Nejrychleji se k ní dostaneme přes
nabídku tlačítka **Start**.

3)      V okně nápovědy klikneme na kartu **Rejstřík**. Na této kartě
máme hesla nápovědy seřazená abecedně v podobě slovníku. Do textového
pole v horní části okna vepíšeme několik prvních písmen hledaného pojmu
(např. cesta).\
![](images/ecdl/mod2/image038.jpg){width="321" height="275"}\
Program se posune v rejstříku ke slovům, která zadanými znaky začínají.
V nabídce se hledanému textu nejvíce blíží slovo cesty. Na slovo v dolní
části okna dvojitě klikneme.\
Protože vybraný pojem není jednoznačný, formou dalšího dialogového okna
se program ptá na zpřesnění.\
![](images/ecdl/mod2/image040.jpg){width="321" height="158"}\
My z nabízeného vybereme heslo Zadání cesty. Na heslo dvojitě klikneme
nebo po označení klikneme na tlačítko **Zobrazit**.\
Po výběru se vrátíme do okna nápovědy, kde v pravé části okna najdeme
požadované vysvětlení.

4)     Pro uložení dokumentu použijeme v nabídce **Soubor** příkaz
**Uložit.** V dialogovém okně **Uložit jako** do textového pole **Název
souboru** zapíšeme Příklad_4. V textovém poli **Uložit do** kliknutím
rozbalíme seznam zařízení a zvolíme disk, na který chceme dokument
uložit. Poté postupným klikáním na jednotlivé složky vyhledáme ve stromu
složek složku ECDL\\MODUL2 a otevřeme ji. Zadané hodnoty potvrdíme
kliknutím na tlačítko **Uložit**. Okno textového editoru zavřeme.

5)      Druhý úkol můžeme provést dvojím způsobem. Pokud v zadané složce
[není mnoho souborů](#není_mnoho_souborů) a nemáme prohledávat složky
vnořené, bude nám stačit pro práci okno programu Průzkumník. V [opačném
případě](#je_mnoho_souborů) si přizveme na pomoc okno pro hledání
souborů.

6)      V každém případě potřebujeme okno programu Průzkumník. Pokud ho
nemáme, spustíme si program pomocí nabídky tlačítka **Start**. V levé
části okna program zobrazuje připojená zařízení a jejich složky. V této
části okna najdeme a označíme kliknutím složku Dřeviny. (Pokud složku
nevidíme, budeme klikat myší do čtverečků se znaménkem + u ikon
nadřízených složek tak dlouho, až se zobrazí celá struktura nadřízených
složek a my uvidíme ikonu složky Dřeviny.) V pravé části okna programu
Průzkumník se zobrazí obsah otevřené složky.\
![](images/ecdl/mod2/image042.jpg){width="432" height="311"}

[a)      Pokud]{#není_mnoho_souborů} složka obsahuje málo souborů, ty,
které vyhovují podmínce, vyhledáme očima. Protože je máme přesunout do
jiné složky, musíme je označit. Do ikony prvního z vyhovujících souborů
klikneme myší, při označování dalších musíme na klávesnici držet
stisknutou klávesu CTRL. Po označení vybereme z nabídky **Úpravy**
příkaz **Vyjmout** (event. na panelu nástrojů klikneme na tlačítko
**Vyjmout** ![](images/ecdl/mod2/image044.jpg)).[\
![](images/ecdl/mod2/image046.jpg){width="413"
height="297"}]{#jako_v_předchozím_případě}

b)      Abychom mohli ve složce ECDL\\MODUL2 vytvořit novou složku,
musíme složku ECDL\\MODUL2 otevřít. V levé části okna (ve stromu
zařízení a složek) proto klikneme na její ikonu. V nabídce **Soubor**
najedeme na řádek **Nový objekt** a z vnořené nabídky vybereme příkaz
**Složka**. Program vytvoří novou složku, my přepíšeme nabízený název na
Vybrané soubory a jméno potvrdíme klávesou Enter.\
![](images/ecdl/mod2/image048.jpg){width="485" height="349"}

c)      Složku otevřeme kliknutím na její ikonu ve stromě zařízení a
složek a akci přesunu souborů dokončíme příkazem **Vložit** z nabídky
**Úpravy** (nebo kliknutím na tlačítko **Vložit**
![](images/ecdl/mod2/image050.jpg){width="24" height="17"}).

[d)      Pokud složka obsahuje velké množství]{#je_mnoho_souborů}
souborů, případně máme prohledávat i složky vnořené, budeme postupovat
jinak. V okně programu Průzkumník máme otevřenu složku Dřeviny. Na
klávesnici použijeme klávesu F3. Otevře se okno pro hledání souborů. Do
řádku **Název** vepíšeme slovo, které má název obsahovat, tj. tabulka.
Pole **Kde hledat** je vyplněno složkou, kterou jsme otevřeli v okně
programu Průzkumník, a cestou k ní. Pokud nemá program prohledávat
vnořené složky, vyprázdníme kliknutím zaškrtávací políčko **Včetně
podsložek**. Hledání odstartujeme kliknutím na tlačítko **Najít**.\
![](images/ecdl/mod2/image052.jpg){width="343" height="185"}

e)      Program po chvíli zobrazí ikony nalezených souborů. Protože je
máme přesunout do jiné složky, musíme je označit. Všechny nalezené ikony
označíme najednou kombinací kláves CTRL+A. Z nabídky **Úpravy** vybereme
příkaz **Vyjmout** ![](images/ecdl/mod2/image053.jpg){width="22"
height="16"}. Zavřeme okno pro hledání souborů a pokračujeme dále jako
v [předchozím případě](#jako_v_p%F8edchoz%EDm_p%F8%EDpad%EC) vytvářením
nové složky.

[zpět](#home)

###  [Náměty]{#namety} na další příklady, které budou postupně řešeny v časopise Počítač pro každého

1.  Vytvořte textový soubor. Do jeho prvního řádku napište dnešní datum.
    Za datum napište, kde můžeme v systému zjistit kapacitu (velikost)
    disku C: počítače a kolik je na něm volného místa. Soubor uložte pod
    jménem Příklad_5 do složky ECDL\\MODUL2.\
    Ve složce ECDL\\MODUL2 vytvořte složku vnořenou. Pojmenujte ji
    Zvířata. V této složce vytvořte dvě složky vnořené. Pojmenujte je
    Savci a Ptáci.
2.  Vytvořte textový soubor. Do jeho prvního řádku napište dnešní datum.
    Za datum napište, jak postupujeme při formátování diskety a co se
    při této akci děje. Soubor uložte pod jménem Příklad_6 do složky
    ECDL\\MODUL2.\
    Ve složce ECDL\\MODUL2 najděte složku Dřeviny. V této složce
    zjistěte jména všech vnořených složek. Zapište je do dalšího řádku
    souboru Příklad_6.Vytvořte textový soubor. Do jeho prvního řádku
    napište dnešní datum. Za datum napište, kde můžeme v systému
    nastavit, aby klávesnice poskytovala znaky jiného než českého nebo
    anglického jazyka. Soubor uložte pod jménem Příklad_7 do složky
    ECDL\\MODUL2.\
    Zjistěte, kolik souborů s příponou XLS je ve složce Rostliny
    (ECDL\\MODUL2\\Rostliny) a ve složkách vnořených. Odpověď napište do
    dalšího řádku souboru Příklad_7 a soubory zkopírujte do složky
    Byliny (ECDL\\MODUL2\\Rostliny\\Byliny).
3.  Vytvořte textový soubor. Do jeho prvního řádku napište dnešní datum.
    Za datum napište, kde můžeme v systému nejrychleji otevřít soubor,
    se kterým jsme před chvílí pracovali. Soubor uložte pod jménem
    Příklad_8 do složky ECDL\\MODUL2.\
    Ve složce Rostliny zjistěte jméno největšího souboru. Jméno napište
    do nového řádku souboru Příklad_8 a nalezený soubor přejmenujte na
    Dlouhý.
4.  Vytvořte textový soubor. Do jeho prvního řádku napište dnešní datum.
    Za datum napište, jak správně postupujeme při vypínání počítače.
    Soubor uložte pod jménem Příklad_9 do složky ECDL\\MODUL2.\
    Ve složce ECDL\\MODUL2 najděte složku Pampeliška (použijte příkaz
    Najít) a přesuňte ji do složky Byliny
    (ECDL\\MODUL2\\Rostliny\\Byliny).
5.  Vytvořte textový soubor. Do jeho prvního řádku napište dnešní datum.
    Za datum napište, jak správně postupovat v tomto případě: Před
    chvílí jsme v programu zadali příkaz pro tisk dokumentu. Zjistili
    jsme však, že v dokumentu je chyba, a tisk tedy potřebujeme zrušit.
    Soubor uložte pod jménem Příklad_10 do složky ECDL\\MODUL2.\
    Ve složce ECDL\\MODUL2 najděte složku Pampeliška. Všechny soubory
    uložené v této složce zkopírujte do složky Byliny
    (ECDL\\MODUL2\\Rostliny\\Byliny).

[zpět](#home)
