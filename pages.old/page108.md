# 5. rámcový program EU {#rámcový-program-eu .veda}

  -------------------------------------------------------------- ------------------------------------------------------ ---
  **2001 - 2004 Projekt 5th framework School+ IST-2000-25162**                                                           
  Název úkolu:                                                   More than a platform to build the school of tomorrow   
  Hlavní řešitel:                                                Juana Sancho, Universitat de Barcelona, Španělsko      
  Odpovědný řešitel za ČR:                                       RNDr. Miroslava Černochová, CSc.                       
  -------------------------------------------------------------- ------------------------------------------------------ ---

Ve vědecko-výzkumném projektu EU School+: More than a platform to build
the school of tomorrow spolupracovaly týmy univerzitních pracovníků a
učitelů středních škol z pěti zemí (Španělsko, Izrael, Řecko, Finsko a
Česká republika) s řeckou soukromou firmou na vývoj SW aplikací. Každá
země s výjimkou Řecka byla v projektu zastoupena univerzitou a její
partnerskou pilotní školou. Za ČR se projektu zúčastnila Univerzita
Karlova v Praze a Gymnázium F.X.Šaldy v Liberci.

Cílem projektu bylo nejprve zmapovat potřeby a představy škol (učitelů,
studentů a rodičů) o možnostech a způsobech využití ICT ve výuce a v
řízení škol a na základě teoretických studií a praktických zkušeností
navrhnout, vyvinout, ověřit a vyhodnotit virtuální edukační prostředí
Microcosmos integrující progresivní prostředky na založené na ICT, které
by přispěly k proměně školního vzdělávání v informační společnosti.
Úkoly projektu byly rozpracovány do 10 dílčích etap (workpackage).
Výsledky projektu byly publikovány v dílčích zprávách, na Internetu a na
mezinárodních konferencích (ATEE 2004, aj.).

Prostředí Microcosmos bylo testováno nejprve na 5 pilotních školách,
později na 20 školách. Tématem pro 1. pilotní ověření bylo učivo o vodě,
v 2. pilotním ověření byly aktivity žáků zaměřeny na téma \"What does it
mean to be a teenager in Europe and other countries?\". V ČR se
2.ověření projektu School+ zúčastnily kromě Gymnázia F.X.Šaldy v Liberci
ještě ZŠ Korunovační v Praze, ZŠ Vrchlického v Liberci a ZŠ Hodkovice.

Výsledky projektu byly průběžně sledovány, kontrolovány a obhajovány
před komisí EU v Bruselu, Barceloně a Luxemburgu.

Odkaz: <http://www.school-plus.org/>
