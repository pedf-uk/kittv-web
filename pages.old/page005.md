# **Informace o studiu oboru Informační technologie se zaměřením na vzdělávání **

### **[Vstupní podmínky pro přijetí uchazeče](?menu=120)**

Přijímací zkouška ke studiu bakalářského studijního oboru Informační
technologie se zaměřením na vzdělávání je písemná. Má charakter testu, v
jehož rámci bude uchazeč odpovídat na otázky s výběrovou nebo tvořenou
odpovědí. Další část testu je zaměřena na číselné řešení úloh. Ověřovány
tak budou znalosti a dovednosti uchazečů z oblasti informačních
technologií a dále matematiky a fyziky s důrazem na tematické celky
související s informačními technologiemi, přičemž očekávaná úroveň
odpovídá požadavkům platným v dané oblasti pro školy poskytující
všeobecné střední vzdělání.

::: {align="right"}
[Ukázka přijímacího testu](?menu=432)
:::

### **[Studijní kombinace](http://www.pedf.cuni.cz/index.php?menu=725)**

Studijní obor Informační technologie se zaměřením na vzdělávání lze na
Pedagogické fakultě UK v Praze studovat ve dvouoborové kombinaci. Vaším
druhým studijním oborem může být:

-   **Anglický jazyk** se zaměřením na vzdělávání (AJ-IT),
-   **Matematika** se zaměřením na vzdělávání  (M-IT),
-   **Pedagogika**  (PG-IT),
-   **Tělesná výchova a sport** se zaměřením na vzdělávání (TV-IT)
-   **Výchova ke zdraví** se zaměřením na vzdělávání (VZ-IT)
-   **Chemie** se zaměřením na vzdělávání (Ch-IT)
-   **Hudební výchova** se zaměřením na vzdělávání (HV-IT)
-   **Ruský jazyk** se zaměřením na vzdělávání (Rj-IT)

### **[Cíle a charakteristika bakalářského studia](?menu=121)**

Cílem studia bakalářského studijního oboru Informační technologie se
zaměřením na vzdělávání je poskytnout studentům bakalářské vysokoškolské
vzdělání v oblasti informačních a komunikačních technologií, a připravit
je tak po stránce teoretické i praktické pro přímé uplatnění v profesích
orientovaných na aplikace informačních a komunikačních technologií i pro
pokračování ve studiu v magisterském studijním oboru.

::: {align="right"}
[Studijní plán oboru](?menu=132)
:::

 

Studium by mělo poskytnout ucelené, kompetenčně a aplikačně orientované
vysokoškolské bakalářské vzdělání obsahově zaměřené na architekturu
výpočetních systémů, technické a programové vybavení počítačů
a počítačových sítí, programování, počítačovou grafiku, multimediální a
webové aplikace a správu síťových prostředků, informačních a
databázových systémů institucí a podniků.

::: {align="right"}
[[Výstupní podmínky pro úspěšné zakončení studia](?menu=123)]{.ul}
:::

### **[Profil absolventa](?menu=122)**

Absolvent bakalářského studijního oboru Informační technologie se
zaměřením na vzdělávání může uplatnit získané vzdělání včetně komplexu
kompetencí podporujících jeho širokou profesní adaptabilitu v řadě
profesí, resp. funkcí ve vzdělávacích institucích, v zařízeních pro
zájmovou činnost dětí a mládeže, ve firmách zabývajících se obchodem
nebo poskytováním služeb v oblasti ICT, v různých podnicích na střední
technické úrovni, kde je vyžadována vysokoškolská kvalifikace a
schopnost samostatného tvůrčího řešení praktických problémů,
v bankovnictví, v mediální sféře i v institucích státní správy.\
Svým obsahovým zaměřením a charakterem daným vhodnou proporcí mezi
teoretickou a aplikační složkou by mělo studium absolventy vybavit
dostačujícími vědomostmi a dovednostmi v odborných základech aplikované
informační technologie a poskytovat jim tak dobré možnosti přímého
uplatnění při výkonu profesí a funkcí ve vzdělávacích institucích,
podnicích, firmách sféry obchodu a služeb i státní správě např. jako
správce počítačové sítě, správce odborných učeben a laboratoří, správce
informačního a databázového systému, konzultant nebo školitel
podnikového vzdělávání v dané oblasti.

### [Navazující magisterské studium](?menu=290)

Bakalářský studijní obor Informační  technologie se zaměřením na
vzdělávání je současně koncipován s ohledem na skutečnost, že očekávanou
prioritou absolventa tohoto studia bude následné studium učitelství v
navazujícím magisterském studijním oboru Učitelství VVP pro ZŠ a SŠ -
Informační a komunikační technologie.

 
