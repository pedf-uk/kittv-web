# **Informace o studiu navazujícího magisterského studia oboru** **Učitelství VVP pro ZŠ a SŠ -- Technická a informační výchova**

### [**Vstupní podmínky pro přijetí uchazeče**](?menu=302)

Mezi specifické předpoklady pro přijetí ke studiu magisterského
studijního oboru Učitelství VVP pro ZŠ a SŠ -- Technická a informační
výchova náleží zvládnutí odborné problematiky a získání příslušných
vědomostí a dovedností odpovídajících obsahu bakalářského studijního
oboru Technická a informační výchova se zaměřením na vzdělávání, a to
v rozsahu bakalářské státní závěrečné zkoušky.

Přijímací zkouška má písemnou i praktickou formu. Svým pojetím je
přijímací zkouška orientována na numerické a grafické řešení úloh,
technickou dokumentaci, práci s daty textové a číselné povahy, tvorbu a
úpravu grafiky a algoritmizaci. Ověřovány budou znalosti a dovednosti
uchazečů z oblasti materiálů a technologií se zaměřením na kovové a
nekovové materiály, základů elektrotechniky a elektroniky včetně
dovednosti je aplikovat, uživatelského programového vybavení počítačů
včetně aplikací týkající se oblasti technické a technologické,
databázových technologií a informačních systémů včetně jejich aplikací v
oblasti technické a technologické.

::: {align="right"}
[[Důležité termíny](http://www.pedf.cuni.cz/index.php?menu=576)]{.ul}
:::

### [**Studijní kombinace**](http://www.pedf.cuni.cz/index.php?menu=725)  {#studijní-kombinace align="left"}

Studijní obor Učitelství VVP pro ZŠ a SŠ -- Technická a informační
výchova lze na Pedagogické fakultě UK v Praze studovat ve dvouoborové
kombinaci. Vaším druhým studijním oborem může být:

-   **Tělesná výchova** (TV-TIV)

### [**Cíle a charakter**](http://it.pedf.cuni.cz/adm770223/fckeditor/editor/fckeditor.html?menu=304)[**istika studia**](?menu=304) {#cíle-a-charakteristika-studia align="left"}

Cílem navazujícího magisterského studia oboru Učitelství VVP pro ZŠ a SŠ
-- Technická a informační výchova je poskytnout ucelené, profesně
orientované magisterské vzdělání připravující absolventy pro profesi
učitele vyučovacích předmětů, tematických celků, kurzů a projektů z
oblasti technické a informační výchovy především ve vzdělávacích
institucích poskytujících základní a střední vzdělávání.

Studium oboru Učitelství VVP pro ZŠ a SŠ -- Technická a informační
výchova by mělo poskytnout ucelené, profesně orientované vysokoškolské
magisterské vzdělání obsahově zaměřené na odbornou a pedagogickou
přípravu vysokoškolsky vzdělaných odborníků, teoreticky i prakticky
připravených pro učitelskou profesi v oblasti v oblasti technického
vzdělávání, resp. technické výchovy a informačních a komunikačních
technologií.

::: {align="right"}
[[Studijní plán oboru](?menu=306)]{.ul}
:::

### [**Profil absolventa**](?menu=305)

Absolvent by měl být plně kvalifikačně způsobilý k vyučování povinných a
volitelných předmětů z oblasti technické a informační výchovy ve
vzdělávacích institucích poskytujících základní a střední vzdělávání, k
podpoře výuky ostatních předmětů v daném směru, k výkonu funkce ICT
koordinátora na školách i k vedení volnočasových aktivit orientovaných
na práci žáků s technikou. Absolvent může uplatnit získané vzdělání
včetně kompetencí podporujících jeho profesní adaptabilitu v řadě
profesí. Prioritně je však obor orientován na přípravu absolventů jako
učitelů technických a technologických předmětů ve vzdělávacích
zařízeních poskytujících základní a střední vzdělání. Vzhledem k
orientaci studia lze za typické považovat profese či funkce: Učitele
povinných a volitelných vyučovacích předmětů z oblasti technické a
informační výchovy, vychovatele nebo lektora technicky orientovaného
vzdělávání, resp. pedagogického pracovníka ve školicích institucích a
sféře podnikového vzdělávání.

::: {align="right"}
[[Výstupní podmínky pro úspěšné zakončení studia]{.ul}](?menu=307)
:::

### Po absolutoriu

Po absolvování studijního oboru Učitelství VVP pro ZŠ a SŠ -- Technická
a informační výchova je možno

1.  vykonat státní rigorózní zkoušku podle § 46 odst. 5 zákona č.
    111/1998 Sb., o vysokých školách v platném znění, po jejímž úspěšném
    vykonání se uděluje akademický titul doktor filozofie - PhDr.
    uváděný před jménem.
2.  pokračovat ve studiu doktorského studijního oboru Pedagogika se
    zaměřením na didaktiku informační a technické výchovy, po jehož
    úspěšném zakončení se uděluje akademický titul doktor -- Ph.D.
    uváděný za jménem.
