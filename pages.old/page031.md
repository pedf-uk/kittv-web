# **Vstupní podmínky pro přijetí uchazeče ke studiu [studijního oboru Informační technologie se zaměřením na vzdělávání]{.styl1}**[** ** ]{.styl1}

**Mezi předpoklady pro přijetí** ke studiu oboru Informační technologie
se zaměřením na vzdělávání náleží především dosažení příslušné úrovně
znalostí a dovedností z oblasti informačních technologií v rozsahu
středoškolského studia. Dále je předpokladem dosažení znalostí a
dovedností získaných v předmětech matematika a fyzika s důrazem na celky
související s informačními technologiemi, přičemž očekávaná úroveň
odpovídá úrovni požadavků platných v daných oblastech pro školy
poskytující všeobecné střední vzdělání.

## Přijímací zkoušky do dvouoborového studia

Přijímací zkouška je písemná. Má charakter testu, v jehož rámci bude
uchazeč odpovídat na otázky s výběrovou nebo tvořenou odpovědí a řešit
úlohy. Orientuje se na ověření schopností logicky uvažovat a zjištění
úrovně znalostí a dovedností v rozsahu středoškolského přehledu v
oblasti informačních technologií a jejich aplikací, přičemž pro řešení
úloh se předpokládá použití základního matematického aparátu.

Maximální počet za písemný test je 40 bodů.\
**Doporučená odborná literatura:**

Učebnice matematiky, fyziky a IT pro střední školy gymnaziálního typu. Z
publikací lze uvést například:

-   KLIMEŠ, C. *Informatika pro maturanty a zájemce o studium na
    vysokých školách*. Nitra: Enigma, 2008.
-   PETÁKOVÁ, J. *Matematika: příprava k maturitě a k přijímacím
    zkouškám na vysoké školy*. Praha: Prometheus, 1998.
-   BROOKSHEAR, G. *Informatika*. Brno: Computer Press, 2013.
-   ROUBAL, P. *Informatika a výpočetní technika pro střední školy:
    teoretická učebnice*. Brno: Computer Press, 2010.
-   SVOBODA, E. *Přehled středoškolské fyziky*. Praha: Prometheus, 2005.

::: {align="right"}
[Ukázka přijímacího testu](http://it.pedf.cuni.cz/index.php?menu=432)
:::
