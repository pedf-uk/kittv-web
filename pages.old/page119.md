## Vyhláška vedoucího katedry ke konání souborné zkoušky Z TECHNICKÉ A INFORMAČNÍ VÝCHOVY {#vyhláška-vedoucího-katedry-ke-konání-souborné-zkoušky-z-technické-a-informační-výchovy style="text-align: center"}

1.  K souborné zkoušce se lze přihlásit za předpokladu, že student má
    splněny všechny požadavky dané studijním plánem oboru TIV. Kontrolu
    indexu provádí  studijní oddělení (SO). Po provedení kontroly vydá
    SO do indexu razítko, jímž stvrzuje, že student splnil podmínky pro
    konání souborné zkoušky.
2.  Studenti se mohou přihlásit nejpozději dva pracovní dny před
    písemnou částí zkoušky. Závaznou přihlášku vyplní individuálně každý
    student u studijního referenta katedry a přihlášku potvrdí svým
    podpisem. Neúčast na souborné zkoušce bez předchozího odhlášení může
    být akceptována pouze ze závažných důvodů po řádně dokladované
    písemné omluvě studenta.
3.  Souborná zkouška z technické a informační výchovy se skládá ze dvou
    částí:
    -   písemné (doba trvání písemné části nejvýše 3 hodiny)
    -   ústní
4.  Při souborné zkoušce prokazuje student ucelené a utříděné znalosti
    disciplin absolvovaných v průběhu I. cyklu studia. Okruhy ke zkoušce
    jsou k dispozici na webových stránkách katedry.
5.  Při písemné části zkoušky lze používat pouze tištěné materiály a
    kalkulátory poskytnuté katedrou před zahájením zkoušky.
6.  K ústní části souborné zkoušky postoupí student po úspěšném
    absolvování písemné části, tzn. byl-li v písemné části hodnocen
    známkou výborně, velmi dobře, nebo dobře. Pokud student neuspěje v
    ústní části, uznává se mu při opravném termínu písemná část zkoušky
    pouze tehdy, absolvoval-li ji s hodnocením výborně, nebo velmi
    dobře.
7.  Na závěr konání souborné zkoušky je student klasifikován souhrnnou
    známkou na základě hodnocení komise.

  ----------------------------------- -----------------------------------
  V Praze dne 2.10.2006                    doc. PhDr. Vladimír Rambousek,
                                                                    CSc.\
                                                     vedoucí katedry ITTV

  ----------------------------------- -----------------------------------

 

 
