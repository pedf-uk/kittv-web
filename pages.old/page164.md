# Informace o studiu oboru Technická a informační výchova se zaměřením na vzdělávání - kombinovaná forma

### [Vstupní podmínky pro přijetí uchazeče](?menu=321)

Přijímací zkouška ke studiu bakalářského studijního oboru Technická a
informační výchova se zaměřením na vzdělávání je písemná. Má charakter
testu, v jehož rámci bude uchazeč odpovídat na otázky s výběrovou nebo
tvořenou odpovědí. Další část testu je zaměřena na číselné řešení úloh.
Test se orientuje na zjištění přehledu v oblasti základů fyziky,
matematiky a informačních technologií v úrovni požadavků platných pro
školy poskytující všeobecné střední vzdělání.

::: {align="right"}
[Ukázka přijímacího testu](?menu=322)
:::

### [Studijní kombinace](http://www.pedf.cuni.cz/index.php?menu=725)

Studijní obor Technická a informační výchova se zaměřením na vzdělávání
lze na Pedagogické fakultě UK v Praze studovat ve dvouoborové kombinaci.
Vaším druhým studijním oborem může být

-   **Matematika** se zaměřením na vzdělávání  (M-TIV),
-   **Pedagogika** (PG-TIV),
-   **Výchova ke zdraví** se zaměřením na vzdělávání (VZ-TIV).

### [Cíle a charakteristika bakalářského studia](?menu=323)

Cílem studia bakalářského studijního oboru Technická a informační
výchova se zaměřením na vzdělávání je poskytnout studentům bakalářské
vysokoškolské vzdělání v technicky zaměřených oblastech výchovy a
vzdělávání, připravit je na vedení technicky zaměřené zájmové činnosti
dětí a mládeže a vybavit je příslušnými kompetencemi pro jejich
uplatnění v oblasti aplikace informačních a komunikačních technologií a
široce pojaté informační výchovy.

::: {align="right"}
[Studijní plán oboru](?menu=325)
:::

Studium by mělo poskytovat vzdělání zabezpečující vhodnou proporci mezi
teoretickou a aplikační složkou a vybavit absolventy dostačujícími
vědomostmi a dovednostmi v odborných základech technické výchovy a
aplikované informační technologie a informační výchovy. Studium by tak
mělo zabezpečit možnost přímého uplatnění absolventů bakalářského
studijního oboru, stejně jako možnost pokračování jejich studia v
magisterském studijním programu.

::: {align="right"}
[Výstupní podmínky pro úspěšné zakončení studia](?menu=326)
:::

### [Profil absolventa](?menu=324)

Absolvent bakalářského studijního oboru Technická a informační výchova
se zaměřením na vzdělávání může uplatnit získané vzdělání včetně
komplexu kompetencí podporujících jeho profesní adaptabilitu v řadě
profesí, resp. funkcí v institucích poskytujících základní a střední
vzdělávání, v zařízeních pro zájmovou činnost dětí a mládeže,
v zařízeních pro osoby s různými typy postižení při zajišťování
technicky orientovaných pracovních činností v rámci ergoterapie, ve
firmách zabývajících se obchodem nebo poskytováním služeb, především pak
v oblasti informačních a komunikačních technologií, v různých podnicích
na střední technické úrovni, kde je vyžadována vysokoškolská kvalifikace
a schopnost samostatného tvůrčího řešení praktických problémů, v
bankovnictví i v institucích státní správy.  \
Studium by mělo absolventy vybavit dostačujícími vědomostmi a
dovednostmi v odborných základech technické výchovy a aplikované
informační technologie a informační výchovy a poskytovat jim tak dobré
možnosti přímého uplatnění při výkonu profesí a funkcí jako asistent
učitele, správce počítačové sítě nebo informačního a databázového
systému, správce odborných učeben a laboratoří pro výuku technicky a
technologicky zaměřených předmětů, lektor, resp. vedoucí technických
zájmových kroužků nebo jako konzultant a školitel.

### [Navazující magisterského studia](?menu=291)

Bakalářský studijní obor Technická a informační výchova se zaměřením na
vzdělávání je současně koncipován s ohledem na skutečnost, že očekávanou
prioritou absolventa tohoto studia bude následné studium učitelství v
navazujícím magisterském studijním oboru Učitelství VVP pro ZŠ a SŠ
-Technická a informační výchova. 
