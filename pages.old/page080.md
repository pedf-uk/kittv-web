# Aktuální ceny pro rok 2006

školení úrovně Z \...\...\...\...\...\...\...\...\...\....2.000 Kč na
pedagogického pracovníka\
přezkoušení úrovně Z \...\...\...\...\...\...\..... 500 Kč na
pedagogického pracovníka\
školení úvodního modulu úrovně P \....2.000 Kč na pedagogického
pracovníka\
školení volitelného modulu úrovně P ..2.500 Kč na pedagogického
pracovníka\

\
\

# Financování ICT vzdělávání

Financování ICT vzdělávání je určeno Metodickým pokynem Ministerstva
školství, mládeže a tělovýchovy k čerpání účelově určených finančních
prostředků státního rozpočtu v rámci projektu P I - Informační
gramotnost č.j.: 18090/2003-56.

**Škola obdrží účelovou dotaci prostřednictvím svého zřizovatele**.\
Ředitel školy může podle konkrétní situace rozhodovat o přesunech
finančních prostředků mezi jednotlivými oblastmi (Z, P, S). Základní
podmínkou, kterou musí respektovat, je splnění vládou stanovených
kritérií, a sice že do konce roku 2005:\
75 % pedagogických pracovníků dosáhne úrovně Z,\
25 % pedagogických pracovníků dosáhne úrovně P.

Zvolená metoda vytváří podmínky pro efektivní využití přidělených
finančních prostředků, neboť respektuje specifické podmínky škol a
školských zařízení. Současně sloučení finančních prostředků zjednodušuje
administrativu spojenou s jejich čerpáním.

**Účelová dotace** umožní úhradu přímých nákladů na vzdělávání i nákladů
souvisejících (např. cestovní náklady a studijní materiály). Metodika
stanoví maximální náklady na jednoho pedagogického pracovníka v
jednotlivých oblastech vzdělávání. Maximální výše nákladů na jednoho
pedagogického pracovníka umožňuje přímou kontrolu u příjemce dotace a
zároveň vytváří podmínky pro uplatnění tržních mechanizmů v systému
školení. Nesnaží se definovat cenu školení, ta je volná a určena
dodavatelem školení.\
Metodika obsahuje výčet možných plateb souvisejících se vzděláváním se
zvláštním zřetelem k maximální výši dotace určené na studijní materiály
(tištěné i elektronické).

\

\

### Školicí pracoviště

Vzdělávání v oblasti Z a P zajišťují pouze vybraná školicí pracoviště,
jejichž seznam je zveřejněn na webových stránkách MŠMT a na portálu
E-gram. Přehled ICT vzdělávacích aktivit, které se mohou hradit z
prostředků určených pro oblast S, je zveřejněn tamtéž.\
Jak se stát školicím pracovištěm

Školicím pracovištěm pro Z a P se může stát libovolná škola. Škola musí
požádat o osvědčení a splňovat podmínky stanovené pro oblasti P a Z.
Podrobnosti najdete v samostatných článcích. O akreditaci ICT
vzdělávacích akcí DVPP (oblast S) se žádá MŠMT standardním způsobem.
