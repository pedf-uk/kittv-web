# Výstupní podmínky pro úspěšné zakončení studia [studijního oboru Informační technologie se zaměřením na vzdělávání]{.styl1}

Studium bakalářského studijního oboru Informační technologie se
zaměřením na vzdělávání je **zakončeno státní závěrečnou zkouškou**,
která se skládá z následujících částí:

1.  **obhajoba bakalářské práce** (pokud je vypracována v oboru
    Informační technologie se zaměřením na vzdělávání);
2.  **státní závěrečné zkoušky** v bakalářském studiu Informační
    technologie se zaměřením na vzdělávání pokrývá uceleně profilující
    teoretické znalosti a praktické dovednosti v rozsahu studia;
    orientuje se do čtyř tematických okruhů, zkoušených písemnou, ústní
    nebo praktickou formou.

### Povinné tematické okruhy:

-   **Elektronika**\
    (tematický okruh je zaměřen na teoretické aspekty základních
    principů elektroniky a jejich praktické aplikace v oblasti
    informačních a komunikačních technologií, především pak na
    problematiku teorie elektromagnetického pole a elektrických obvodů,
    včetně metod jejich řešení, charakteristiky elektronických
    součástek, jejich základních zapojení a praktické využití v reálných
    elektronických obvodech)

```{=html}
<!-- -->
```
-   **Architektura výpočetních systémů**\
    (tematický okruh je zaměřen na teoretické aspekty, funkce a řešení
    výpočetních systémů, technické vybavení a konstrukci počítačů,
    specifika jejich jednotlivých částí, na aplikační a systémové
    programové vybavení se zaměřením na osobní počítače a na ověření
    příslušných vědomostí a praktických kompetencí potřebných pro jejich
    administraci)

```{=html}
<!-- -->
```
-   **Síťové prostředky a informační systémy**\
    (tematický okruh je zaměřen na teoretické a praktické aspekty
    datových a přenosových sítí, spojovacích a přenosových systémů,
    síťových protokolů, integraci datových a telekomunikačních sítí,
    jejich topologií, funkcí, služeb a stavebních prvků z pohledu
    spojovacích a přenosových systémů, včetně příslušných vědomostí a
    praktických kompetencí potřebných při správě sítí ve vybraných NOS,
    na teoretické a praktické aspekty databázových a informačních
    systémů, principy a metody analýzy, návrhu, vývoje a využití
    informačních a databázových systémů a jejich správy.

```{=html}
<!-- -->
```
-   **Vývojové prostředky a prostředí**\
    (tematický okruh je zaměřen na teoretické a praktické aspekty
    vývojových prostředků a prostředí i praktické dovednosti při vývoji
    základních programových konstrukcí a aplikací, především na teorii a
    praxi formálních vyjadřovacích, algoritmických a komunikačních
    počítačových prostředků a systémů orientovaných na počítačové
    programovací prostředky, zpracování obrazových a zvukových dat na
    počítači, tvorbu multimediálních aplikací a projektů a formální a
    obsahovou stránku tvorby prezentací a webových aplikací)

### Navazující magisterské studium:

Očekávanou prioritou absolventa bakalářského studijního oboru
Informační technologie se zaměřením na vzdělávání bude následné studium
učitelství v navazujícím magisterském studijním oboru Učitelství VVP pro
ZŠ a SŠ - Informační a komunikační technologie. **Cílem navazujícího
magisterského studia** je poskytnout ucelené, profesně orientované
magisterské vzdělání připravující absolventy pro profesi učitele
vyučovacích předmětů, tematických celků, kurzů a projektů orientovaných
do oblasti informačních a komunikačních technologií především ve
vzdělávacích institucích poskytujících základní a střední vzdělávání.
