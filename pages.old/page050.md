### **Modul** 1 - Základní pojmy informačních technologií (IT)

#### [Sylabus](index.php?menu=61#m1)

předpokládá uchazečovu základní znalost technického vybavení (hardware)
a jeho porozumění pojmům informačních technologií (jako jsou např.
uchovávání dat a paměť), souvislostem mezi používanými aplikacemi a
používání informačních sítí v počítačové praxi. Uchazeč by měl být
rovněž schopen ocenit význam používání informačních systémů
v každodenních rutinních pracích a vliv osobních počítačů na zdraví
člověka. Dále by měl mít základní přehled o bezpečnosti a právních
problémech souvisejících s počítačem.

Vzhledem k tomu, že otázky problematika Modulu 1 se týká teoretických
znalostí výpočetní techniky, nepředkládáme řešené úkoly. K přípravě
použijte dostupnou literaturu, využijte CD CHIP 04/ 2001 Velký
frekvenční slovník počítačů, CHIP Speciál Řidičák na počítač, který jsme
vydali v loňském roce atd.

V prvním modulu budete odpovídat na otázky, které souvisí s používáním
počítačů v běžném životě. Hodně diskutovanou otázkou je to, zda počítače
zvětšují nebo zmenšují počet pracovních míst. To že se nám ty skříně
opatřené monitory stále více pletou do života, je už jasné. Ale také
byste měli vědět, v čem nám mohou být užitečné a kdy je lépe se
spolehnout sami na sebe.

Počítač je stroj ke zpracovávání informací. Aby si počítače mohly
informace vyměňovat, musí být nějak propojeny. Asi nejznámějším
příkladem propojení počítačů je internet. Dovedli byste napsat, co
potřebujete k tomu, abyste se ze svého počítače mohli k internetu
připojit? Asi nejvíce používanou sítí jsou bankomaty. Zkuste se zamyslet
nad tím, jak takový bankomat pracuje, co vše se děje od okamžiku, kdy
vložíte kartu až po chvíli, kdy vám bankomat vyplatí peníze.

V nedávné době (květen 2000) udeřil virus ILoveYou a byl to úder dost
citelný. Mnoha lidem ukázal, že problematiku virů nelze podceňovat a je
třeba se proti těmto útokům bránit. I na to můžete v tomto modulu
odpovídat. S problematikou virů souvisí také problém zajištění
bezpečnosti dat. Protože pevný disk se může poškodit kdykoliv ( i když
se to naštěstí stává velmi zřídka).

Asi posledním okruhem, kterého se otázky mohou týkat je vlastní počítač.
Měli byste znát stručné odpovědi na otázky co to je RAM, rozdíl mezi RAM
a pevným diskem, jaký je rozdíl mezi bitem a bytem apod.

Využijte možností internetu a vyzkoušejte např. [Slovník počítačových
zkratek](http://www.datis.cdrail.cz/Black/Scripts/Zkratky/Slovnik.asp)
